1100000001	liber ecclesiastes caput 1 verba ecclesiastae, filii david, regis ierusalem.	2020-04-20	Liber_Ecclesiastes
1100000002	vanitas vanitatum, dixit ecclesiastes; vanitas vanitatum, et omnia vanitas.	2020-04-20	Liber_Ecclesiastes
1100000003	quid habet amplius homo de universo labore suo quo laborat sub sole? generatio praeterit, et generatio advenit; terra autem in aeternum stat.	2020-04-20	Liber_Ecclesiastes
1100000004	oritur sol et occidit, et ad locum suum revertitur; ibique renascens,gyrat per meridiem, et flectitur ad aquilonem.	2020-04-20	Liber_Ecclesiastes
1100000005	lustrans universa in circuitu pergit spiritus, et in circulos suos revertitur.	2020-04-20	Liber_Ecclesiastes
1100000006	omnia flumina intrant in mare, et mare non redundat; ad locum unde exeunt flumina revertuntur ut iterum fluant.	2020-04-20	Liber_Ecclesiastes
1100000007	cunctae res difficiles; non potest eas homo explicare sermone.	2020-04-20	Liber_Ecclesiastes
1100000008	non saturatur oculus visu, nec auris auditu impletur.	2020-04-20	Liber_Ecclesiastes
1100000009	quid est quod fuit?  ipsum quod futurum est.	2020-04-20	Liber_Ecclesiastes
1100000010	quid est quod factum est?  ipsum quod faciendum est.	2020-04-20	Liber_Ecclesiastes
1100000011	nihil sub sole novum, nec valet quisquam dicere: ecce hoc recens est: iam enim praecessit in saeculis quae fuerunt ante nos.	2020-04-20	Liber_Ecclesiastes
1100000012	non est priorum memoria; sed nec eorum quidem quae postea futura sunt erit recordatio apud eos qui futuri sunt in novissimo.	2020-04-20	Liber_Ecclesiastes
1100000013	ego ecclesiastes fui rex israel in ierusalem; et proposui in animo meo quaerere et investigare sapienter de omnibus quae fiunt sub sole.	2020-04-20	Liber_Ecclesiastes
1100000014	hanc occupationem pessimam dedit deus filiis hominum, ut occuparentur in ea.	2020-04-20	Liber_Ecclesiastes
1100000015	vidi cuncta quae fiunt sub sole, et ecce universa vanitas et afflictio spiritus.	2020-04-20	Liber_Ecclesiastes
1100000016	perversi difficile corriguntur, et stultorum infinitus est numerus.	2020-04-20	Liber_Ecclesiastes
1100000017	locutus sum in corde meo, dicens: ecce magnus effectus sum, et praecessi omnes sapientia qui fuerunt ante me in ierusalem; et mens mea contemplata est multa sapienter, et didici.	2020-04-20	Liber_Ecclesiastes
1100000018	dedique cor meum ut scirem prudentiam atque doctrinam, erroresque et stultitiam; et agnovi quod in his quoque esset labor et afflictio spiritus: eo quod in multa sapientia multa sit indignatio; et qui addit scientiam, addit et laborem.	2020-04-20	Liber_Ecclesiastes
1100000019	caput 2 dixi ego in corde meo: vadam, et affluam deliciis, et fruar bonis; et vidi quod hoc quoque esset vanitas.	2020-04-20	Liber_Ecclesiastes
1100000020	risum reputavi errorem, et gaudio dixi: quid frustra deciperis? cogitavi in corde meo abstrahere a vino carnem meam, ut animam meam transferrem ad sapientiam, devitaremque stultitiam, donec viderem quid esset utile filiis hominum, quo facto opus est sub sole numero dierum vitae suae.	2020-04-20	Liber_Ecclesiastes
1100000021	magnificavi opera mea, aedificavi mihi domos, et plantavi vineas; feci hortos et pomaria, et consevi ea cuncti generis arboribus; et exstruxi mihi piscinas aquarum, ut irrigarem silvam lignorum germinantium.	2020-04-20	Liber_Ecclesiastes
1100000022	possedi servos et ancillas, multamque familiam habui: armenta quoque, et magnos ovium greges, ultra omnes qui fuerunt ante me in ierusalem; coacervavi mihi argentum et aurum, et substantias regum ac provinciarum; feci mihi cantores et cantatrices, et delicias filiorum hominum, scyphos, et urceos in ministerio ad vina fundenda; et supergressus sum opibus omnes qui ante me fuerunt in ierusalem: sapientia quoque perseveravit mecum.	2020-04-20	Liber_Ecclesiastes
1100000023	et omnia quae desideraverunt oculi mei non negavi eis, nec prohibui cor meum quin omni voluptate frueretur, et oblectaret se in his quae praeparaveram; et hanc ratus sum partem meam si uterer labore meo.	2020-04-20	Liber_Ecclesiastes
1100000024	cumque me convertissem ad universa opera quae fecerant manus meae, et ad labores in quibus frustra sudaveram, vidi in omnibus vanitatem et afflictionem animi, et nihil permanere sub sole.	2020-04-20	Liber_Ecclesiastes
1100000025	transivi ad contemplandam sapientiam, erroresque, et stultitiam.	2020-04-20	Liber_Ecclesiastes
1100000026	(quid est, inquam, homo, ut sequi possit regem, factorem suum?) et vidi quod tantum praecederet sapientia stultitiam, quantum differt lux a tenebris.	2020-04-20	Liber_Ecclesiastes
1100000027	sapientis oculi in capite eius; stultus in tenebris ambulat: et didici quod unus utriusque esset interitus.	2020-04-20	Liber_Ecclesiastes
1100000028	et dixi in corde meo: si unus et stulti et meus occasus erit, quid mihi prodest quod maiorem sapientiae dedi operam? locutusque cum mente mea, animadverti quod hoc quoque esset vanitas.	2020-04-20	Liber_Ecclesiastes
1100000029	non enim erit memoria sapientis similiter ut stulti in perpetuum, et futura tempora oblivione cuncta pariter operient: moritur doctus similiter ut indoctus.	2020-04-20	Liber_Ecclesiastes
1100000030	et idcirco taeduit me vitae meae, videntem mala universa esse sub sole, et cuncta vanitatem et afflictionem spiritus.	2020-04-20	Liber_Ecclesiastes
1100000031	rursus detestatus sum omnem industriam meam, qua sub sole studiosissime laboravi, habiturus haeredem post me, quem ignoro utrum sapiens an stultus futurus sit, et dominabitur in laboribus meis, quibus desudavi et sollicitus fui: et est quidquam tam vanum? unde cessavi, renuntiavitque cor meum ultra laborare sub sole.	2020-04-20	Liber_Ecclesiastes
1100000032	nam cum alius laboret in sapientia, et doctrina, et sollicitudine, homini otioso quaesita dimittit; et hoc ergo vanitas et magnum malum.	2020-04-20	Liber_Ecclesiastes
1100000033	quid enim proderit homini de universo labore suo, et afflictione spiritus, qua sub sole cruciatus est? cuncti dies eius doloribus et aerumnis pleni sunt, nec per noctem mente requiescit.	2020-04-20	Liber_Ecclesiastes
1100000034	et hoc nonne vanitas est? nonne melius est comedere et bibere, et ostendere animae suae bona de laboribus suis? et hoc de manu dei est.	2020-04-20	Liber_Ecclesiastes
1100000035	quis ita devorabit et deliciis affluet ut ego? homini bono in conspectu suo dedit deus sapientiam, et scientiam, et laetitiam; peccatori autem dedit afflictionem et curam superfluam, ut addat, et congreget, et tradat ei qui placuit deo; sed et hoc vanitas est, et cassa sollicitudo mentis.	2020-04-20	Liber_Ecclesiastes
1100000036	caput 3 omnia tempus habent, et suis spatiis transeunt universa sub caelo.	2020-04-20	Liber_Ecclesiastes
1100000037	tempus nascendi, et tempus moriendi; tempus plantandi, et tempus evellendi quod plantatum est.	2020-04-20	Liber_Ecclesiastes
1100000038	tempus occidendi, et tempus sanandi; tempus destruendi, et tempus aedificandi.	2020-04-20	Liber_Ecclesiastes
1100000039	tempus flendi, et tempus ridendi; tempus plangendi, et tempus saltandi.	2020-04-20	Liber_Ecclesiastes
1100000040	tempus spargendi lapides, et tempus colligendi, tempus amplexandi, et tempus longe fieri ab amplexibus.	2020-04-20	Liber_Ecclesiastes
1100000041	tempus acquirendi, et tempus perdendi; tempus custodiendi, et tempus abiiciendi.	2020-04-20	Liber_Ecclesiastes
1100000042	tempus scindendi, et tempus consuendi; tempus tacendi, et tempus loquendi.	2020-04-20	Liber_Ecclesiastes
1100000043	tempus dilectionis, et tempus odii; tempus belli, et tempus pacis.	2020-04-20	Liber_Ecclesiastes
1100000044	quid habet amplius homo de labore suo? vidi afflictionem quam dedit deus filiis hominum, ut distendantur in ea.	2020-04-20	Liber_Ecclesiastes
1100000045	cuncta fecit bona in tempore suo, et mundum tradidit disputationi eorum, ut non inveniat homo opus quod operatus est deus ab initio usque ad finem.	2020-04-20	Liber_Ecclesiastes
1100000046	et cognovi quod non esset melius nisi laetari, et facere bene in vita sua; omnis enim homo qui comedit et bibit, et videt bonum de labore suo, hoc donum dei est.	2020-04-20	Liber_Ecclesiastes
1100000047	didici quod omnia opera quae fecit deus perseverent in perpetuum; non possumus eis quidquam addere, nec auferre, quae fecit deus ut timeatur.	2020-04-20	Liber_Ecclesiastes
1100000048	quod factum est, ipsum permanet; quae futura sunt iam fuerunt, et deus instaurat quod abiit.	2020-04-20	Liber_Ecclesiastes
1100000049	vidi sub sole in loco iudicii impietatem, et in loco iustitiae iniquitatem: et dixi in corde meo: iustum et impium iudicabit deus, et tempus omnis rei tunc erit.	2020-04-20	Liber_Ecclesiastes
1100000050	dixi in corde meo de filiis hominum, ut probaret eos deus, et ostenderet similes esse bestiis.	2020-04-20	Liber_Ecclesiastes
1100000051	idcirco unus interitus est hominis et iumentorum, et aequa utriusque conditio.	2020-04-20	Liber_Ecclesiastes
1100000052	sicut moritur homo, sic et illa moriuntur.	2020-04-20	Liber_Ecclesiastes
1100000053	similiter spirant omnia, et nihil habet homo iumento amplius: cuncta subiacent vanitati, et omnia pergunt ad unum locum.	2020-04-20	Liber_Ecclesiastes
1100000054	de terra facta sunt, et in terram pariter revertuntur.	2020-04-20	Liber_Ecclesiastes
1100000055	quis novit si spiritus filiorum adam ascendat sursum, et si spiritus iumentorum descendat deorsum? et deprehendi nihil esse melius quam laetari hominem in opere suo, et hanc esse partem illius.	2020-04-20	Liber_Ecclesiastes
1100000056	quis enim eum adducet ut post se futura cognoscat? caput 4 verti me ad alia, et vidi calumnias quae sub sole geruntur, et lacrimas innocentium, et neminem consolatorem, nec posse resistere eorum violentiae, cunctorum auxilio destitutos, et laudavi magis mortuos quam viventes; et feliciorem utroque iudicavi qui necdum natus est, nec vidit mala quae sub sole fiunt.	2020-04-20	Liber_Ecclesiastes
1100000057	rursum contemplatus sum omnes labores hominum, et industrias animadverti patere invidiae proximi; et in hoc ergo vanitas et cura superflua est.	2020-04-20	Liber_Ecclesiastes
1100000058	stultus complicat manus suas, et comedit carnes suas, dicens: melior est pugillus cum requie, quam plena utraque manus cum labore et afflictione animi.	2020-04-20	Liber_Ecclesiastes
1100000059	considerans, reperi et aliam vanitatem sub sole.	2020-04-20	Liber_Ecclesiastes
1100000060	unus est, et secundum non habet, non filium, non fratrem, et tamen laborare non cessat, nec satiantur oculi eius divitiis; nec recogitat, dicens: cui laboro, et fraudo animam meam bonis? in hoc quoque vanitas est et afflictio pessima.	2020-04-20	Liber_Ecclesiastes
1100000061	melius est ergo duos esse simul quam unum; habent enim emolumentum societatis suae.	2020-04-20	Liber_Ecclesiastes
1100000062	si unus ceciderit, ab altero fulcietur.	2020-04-20	Liber_Ecclesiastes
1100000063	vae soli, quia cum ceciderit, non habet sublevantem se.	2020-04-20	Liber_Ecclesiastes
1100000064	et si dormierint duo, fovebuntur mutuo; unus quomodo calefiet? et si quispiam praevaluerit contra unum, duo resistunt ei; funiculus triplex difficile rumpitur.	2020-04-20	Liber_Ecclesiastes
1100000065	melior est puer pauper et sapiens, rege sene et stulto, qui nescit praevidere in posterum.	2020-04-20	Liber_Ecclesiastes
1100000066	quod de carcere catenisque interdum quis egrediatur ad regnum; et alius, natus in regno, inopia consumatur.	2020-04-20	Liber_Ecclesiastes
1100000067	vidi cunctos viventes qui ambulant sub sole cum adolescente secundo, qui consurget pro eo.	2020-04-20	Liber_Ecclesiastes
1100000068	infinitus numerus est populi omnium qui fuerunt ante eum, et qui postea futuri sunt non laetabuntur in eo; sed et hoc vanitas et afflictio spiritus.	2020-04-20	Liber_Ecclesiastes
1100000069	custodi pedem tuum ingrediens domum dei, et appropinqua ut audias.	2020-04-20	Liber_Ecclesiastes
1100000070	multo enim melior est obedientia quam stultorum victimae, qui nesciunt quid faciunt mali.	2020-04-20	Liber_Ecclesiastes
1100000071	caput 5 ne temere quid loquaris, neque cor tuum sit velox ad proferendum sermonem coram deo.	2020-04-20	Liber_Ecclesiastes
1100000072	deus enim in caelo, et tu super terram; idcirco sint pauci sermones tui.	2020-04-20	Liber_Ecclesiastes
1100000073	multas curas sequuntur somnia, et in multis sermonibus invenietur stultitia.	2020-04-20	Liber_Ecclesiastes
1100000074	si quid vovisti deo, ne moreris reddere: displicet enim ei infidelis et stulta promissio, sed quodcumque voveris redde: multoque melius est non vovere, quam post votum promissa non reddere.	2020-04-20	Liber_Ecclesiastes
1100000075	ne dederis os tuum ut peccare facias carnem tuam, neque dicas coram angelo: non est providentia: ne forte iratus deus contra sermones tuos dissipet cuncta opera manuum tuarum.	2020-04-20	Liber_Ecclesiastes
1100000076	ubi multa sunt somnia, plurimae sunt vanitates, et sermones innumeri; tu vero deum time.	2020-04-20	Liber_Ecclesiastes
1100000077	si videris calumnias egenorum, et violenta iudicia, et subverti iustitiam in provincia, non mireris super hoc negotio: quia excelso excelsior est alius, et super hos quoque eminentiores sunt alii; et insuper universae terrae rex imperat servienti.	2020-04-20	Liber_Ecclesiastes
1100000078	avarus non implebitur pecunia, et qui amat divitias fructum non capiet ex eis; et hoc ergo vanitas.	2020-04-20	Liber_Ecclesiastes
1100000079	ubi multae sunt opes, multi et qui comedunt eas.	2020-04-20	Liber_Ecclesiastes
1100000080	et quid prodest possessori, nisi quod cernit divitias oculis suis? dulcis est somnus operanti, sive parum sive multum comedat; saturitas autem divitis non sinit eum dormire.	2020-04-20	Liber_Ecclesiastes
1100000081	est et alia infirmitas pessima quam vidi sub sole: divitiae conservatae in malum domini sui.	2020-04-20	Liber_Ecclesiastes
1100000082	pereunt enim in afflictione pessima: generavit filium qui in summa egestate erit.	2020-04-20	Liber_Ecclesiastes
1100000083	sicut egressus est nudus de utero matris suae, sic revertetur, et nihil auferet secum de labore suo.	2020-04-20	Liber_Ecclesiastes
1100000084	miserabilis prorsus infirmitas: quomodo venit, sic revertetur.	2020-04-20	Liber_Ecclesiastes
1100000085	quid ergo prodest ei quod laboravit in ventum? cunctis diebus vitae suae comedit in tenebris, et in curis multis, et in aerumna atque tristitia.	2020-04-20	Liber_Ecclesiastes
1100000086	hoc itaque visum est mihi bonum, ut comedat quis et bibat, et fruatur laetitia ex labore suo quo laboravit ipse sub sole, numero dierum vitae suae quos dedit ei deus; et haec est pars illius.	2020-04-20	Liber_Ecclesiastes
1100000087	et omni homini cui dedit deus divitias atque substantiam, potestatemque ei tribuit ut comedat ex eis, et fruatur parte sua, et laetetur de labore suo: hoc est donum dei.	2020-04-20	Liber_Ecclesiastes
1100000088	non enim satis recordabitur dierum vitae suae, eo quod deus occupet deliciis cor eius.	2020-04-20	Liber_Ecclesiastes
1100000089	caput 6 est et aliud malum quod vidi sub sole, et quidem frequens apud homines: vir cui dedit deus divitias, et substantiam, et honorem, et nihil deest animae suae ex omnibus quae desiderat; nec tribuit ei potestatem deus ut comedat ex eo, sed homo extraneus vorabit illud: hoc vanitas et miseria magna est.	2020-04-20	Liber_Ecclesiastes
1100000090	si genuerit quispiam centum liberos, et vixerit multos annos, et plures dies aetatis habuerit, et anima illius non utatur bonis substantiae suae, sepulturaque careat: de hoc ergo pronuntio quod melior illo sit abortivus.	2020-04-20	Liber_Ecclesiastes
1100000091	frustra enim venit, et pergit ad tenebras, et oblivione delebitur nomen eius.	2020-04-20	Liber_Ecclesiastes
1100000092	non vidit solem, neque cognovit distantiam boni et mali.	2020-04-20	Liber_Ecclesiastes
1100000093	etiam si duobus millibus annis vixerit, et non fuerit perfruitus bonis, nonne ad unum locum properant omnia? omnis labor hominis in ore eius; sed anima eius non implebitur.	2020-04-20	Liber_Ecclesiastes
1100000094	quid habet amplius sapiens a stulto? et quid pauper, nisi ut pergat illuc ubi est vita? melius est videre quod cupias, quam desiderare quod nescias.	2020-04-20	Liber_Ecclesiastes
1100000095	sed et hoc vanitas est, et praesumptio spiritus.	2020-04-20	Liber_Ecclesiastes
1100000096	qui futurus est, iam vocatum est nomen eius; et scitur quod homo sit, et non possit contra fortiorem se in iudicio contendere.	2020-04-20	Liber_Ecclesiastes
1100000097	verba sunt plurima, multamque in disputando habentia vanitatem.	2020-04-20	Liber_Ecclesiastes
1100000098	caput 7 quid necesse est homini maiora se quaerere, cum ignoret quid conducat sibi in vita sua, numero dierum peregrinationis suae, et tempore quod velut umbra praeterit? aut quis ei poterit indicare quod post eum futurum sub sole sit? melius est nomen bonum quam unguenta pretiosa, et dies mortis die nativitatis.	2020-04-20	Liber_Ecclesiastes
1100000099	melius est ire ad domum luctus quam ad domum convivii; in illa enim finis cunctorum admonetur hominum, et vivens cogitat quid futurum sit.	2020-04-20	Liber_Ecclesiastes
1100000100	melior est ira risu, quia per tristitiam vultus corrigitur animus delinquentis.	2020-04-20	Liber_Ecclesiastes
1100000101	cor sapientium ubi tristitia est, et cor stultorum ubi laetitia.	2020-04-20	Liber_Ecclesiastes
1100000102	melius est a sapiente corripi, quam stultorum adulatione decipi; quia sicut sonitus spinarum ardentium sub olla, sic risus stulti.	2020-04-20	Liber_Ecclesiastes
1100000103	sed et hoc vanitas.	2020-04-20	Liber_Ecclesiastes
1100000104	calumnia conturbat sapientem, et perdet robur cordis illius.	2020-04-20	Liber_Ecclesiastes
1100000105	melior est finis orationis quam principium.	2020-04-20	Liber_Ecclesiastes
1100000106	melior est patiens arrogante.	2020-04-20	Liber_Ecclesiastes
1100000107	ne sis velox ad irascendum, quia ira in sinu stulti requiescit.	2020-04-20	Liber_Ecclesiastes
1100000108	ne dicas: quid putas causae est quod priora tempora meliora fuere quam nunc sunt? stulta enim est huiuscemodi interrogatio.	2020-04-20	Liber_Ecclesiastes
1100000109	utilior est sapientia cum divitiis, et magis prodest videntibus solem.	2020-04-20	Liber_Ecclesiastes
1100000110	sicut enim protegit sapientia, sic protegit pecunia; hoc autem plus habet eruditio et sapientia, quod vitam tribuunt possessori suo.	2020-04-20	Liber_Ecclesiastes
1100000111	considera opera dei, quod nemo possit corrigere quem ille despexerit.	2020-04-20	Liber_Ecclesiastes
1100000112	in die bona fruere bonis, et malam diem praecave; sicut enim hanc, sic et illam fecit deus, ut non inveniat homo contra eum iustas querimonias.	2020-04-20	Liber_Ecclesiastes
1100000113	haec quoque vidi in diebus vanitatis meae: iustus perit in iustitia sua, et impius multo vivit tempore in malitia sua.	2020-04-20	Liber_Ecclesiastes
1100000114	noli esse iustus multum, neque plus sapias quam necesse est, ne obstupescas.	2020-04-20	Liber_Ecclesiastes
1100000115	ne impie agas multum, et noli esse stultus, ne moriaris in tempore non tuo.	2020-04-20	Liber_Ecclesiastes
1100000116	bonum est te sustentare iustum: sed et ab illo ne subtrahas manum tuam; quia qui timet deum nihil negligit.	2020-04-20	Liber_Ecclesiastes
1100000117	sapientia confortavit sapientem super decem principes civitatis; non est enim homo iustus in terra qui faciat bonum et non peccet.	2020-04-20	Liber_Ecclesiastes
1100000118	sed et cunctis sermonibus qui dicuntur ne accomodes cor tuum, ne forte audias servum tuum maledicentem tibi; scit enim conscientia tua quia et tu crebro maledixisti aliis.	2020-04-20	Liber_Ecclesiastes
1100000119	cuncta tentavi in sapientia.	2020-04-20	Liber_Ecclesiastes
1100000120	dixi: sapiens efficiar: et ipsa longius recessit a me, multo magis quam erat.	2020-04-20	Liber_Ecclesiastes
1100000121	et alta profunditas, quis inveniet eam? lustravi universa animo meo, ut scirem et considerarem, et quaererem sapientiam, et rationem, et ut cognoscerem impietatem stulti, et errorem imprudentium: et inveni amariorem morte mulierem, quae laqueus venatorum est, et sagena cor eius; vincula sunt manus illius.	2020-04-20	Liber_Ecclesiastes
1100000122	qui placet deo effugiet illam; qui autem peccator est capietur ab illa.	2020-04-20	Liber_Ecclesiastes
1100000123	ecce hoc inveni, dixit ecclesiastes, unum et alterum ut invenirem rationem, quam adhuc quaerit anima mea, et non inveni.	2020-04-20	Liber_Ecclesiastes
1100000124	virum de mille unum reperi; mulierem ex omnibus non inveni.	2020-04-20	Liber_Ecclesiastes
1100000125	solummodo hoc inveni, quod fecerit deus hominem rectum, et ipse se infinitis miscuerit quaestionibus.	2020-04-20	Liber_Ecclesiastes
1100000126	quis talis ut sapiens est? et quis cognovit solutionem verbi? caput 8 sapientia hominis lucet in vultu eius, et potentissimus faciem illius commutabit.	2020-04-20	Liber_Ecclesiastes
1100000127	ego os regis observo, et praecepta iuramenti dei.	2020-04-20	Liber_Ecclesiastes
1100000128	ne festines recedere a facie eius, neque permaneas in opere malo: quia omne quod voluerit faciet.	2020-04-20	Liber_Ecclesiastes
1100000129	et sermo illius potestate plenus est, nec dicere ei quisquam potest: quare ita facis? qui custodit praeceptum non experietur quidquam mali.	2020-04-20	Liber_Ecclesiastes
1100000130	tempus et responsionem cor sapientis intelligit.	2020-04-20	Liber_Ecclesiastes
1100000131	omni negotio tempus est, et opportunitas: et multa hominis afflictio, quia ignorat praeterita, et futura nullo scire potest nuntio.	2020-04-20	Liber_Ecclesiastes
1100000132	non est in hominis potestate prohibere spiritum, nec habet potestatem in die mortis: nec sinitur quiescere ingruente bello, neque salvabit impietas impium.	2020-04-20	Liber_Ecclesiastes
1100000133	omnia haec consideravi, et dedi cor meum in cunctis operibus quae fiunt sub sole.	2020-04-20	Liber_Ecclesiastes
1100000134	interdum dominatur homo homini in malum suum.	2020-04-20	Liber_Ecclesiastes
1100000135	vidi impios sepultos, qui etiam cum adhuc viverent in loco sancto erant, et laudabantur in civitate quasi iustorum operum.	2020-04-20	Liber_Ecclesiastes
1100000136	sed et hoc vanitas est.	2020-04-20	Liber_Ecclesiastes
1100000137	etenim quia non profertur cito contra malos sententia, absque timore ullo filii hominum perpetrant mala.	2020-04-20	Liber_Ecclesiastes
1100000138	attamen peccator ex eo quod centies facit malum, et per patientiam sustentatur; ego cognovi quod erit bonum timentibus deum, qui verentur faciem eius.	2020-04-20	Liber_Ecclesiastes
1100000139	non sit bonum impio, nec prolongentur dies eius, sed quasi umbra transeant qui non timent faciem domini.	2020-04-20	Liber_Ecclesiastes
1100000140	est et alia vanitas quae fit super terram: sunt iusti quibus mala proveniunt quasi opera egerint impiorum: et sunt impii qui ita securi sunt quasi iustorum facta habeant.	2020-04-20	Liber_Ecclesiastes
1100000141	sed et hoc vanissimum iudico.	2020-04-20	Liber_Ecclesiastes
1100000142	laudavi igitur laetitiam; quod non esset homini bonum sub sole, nisi quod comederet, et biberet, atque gauderet, et hoc solum secum auferret de labore suo, in diebus vitae suae quos dedit ei deus sub sole.	2020-04-20	Liber_Ecclesiastes
1100000143	et apposui cor meum ut scirem sapientiam, et intelligerem distentionem quae versatur in terra.	2020-04-20	Liber_Ecclesiastes
1100000144	est homo qui diebus et noctibus somnum non capit oculis.	2020-04-20	Liber_Ecclesiastes
1100000145	et intellexi quod omnium operum dei nullam possit homo invenire rationem eorum quae fiunt sub sole; et quanto plus laboraverit ad quaerendum, tanto minus inveniat: etiam si dixerit sapiens se nosse, non poterit reperire.	2020-04-20	Liber_Ecclesiastes
1100000146	caput 9 omnia haec tractavi in corde meo, ut curiose intelligerem.	2020-04-20	Liber_Ecclesiastes
1100000147	sunt iusti atque sapientes, et opera eorum in manu dei; et tamen nescit homo utrum amore an odio dignus sit.	2020-04-20	Liber_Ecclesiastes
1100000148	sed omnia in futurum servantur incerta, eo quod universa aeque eveniant iusto et impio, bono et malo, mundo et immundo, immolanti victimas et sacrificia contemnenti.	2020-04-20	Liber_Ecclesiastes
1100000149	sicut bonus, sic et peccator; ut periurus, ita et ille qui verum deierat.	2020-04-20	Liber_Ecclesiastes
1100000150	hoc est pessimum inter omnia quae sub sole fiunt: quia eadem cunctis eveniunt.	2020-04-20	Liber_Ecclesiastes
1100000151	unde et corda filiorum hominum implentur malitia et contemptu in vita sua, et post haec ad inferos deducentur.	2020-04-20	Liber_Ecclesiastes
1100000152	nemo est qui semper vivat, et qui huius rei habeat fiduciam; melior est canis vivus leone mortuo.	2020-04-20	Liber_Ecclesiastes
1100000153	viventes enim sciunt se esse morituros; mortui vero nihil noverunt amplius, nec habent ultra mercedem, quia oblivioni tradita est memoria eorum.	2020-04-20	Liber_Ecclesiastes
1100000154	amor quoque, et odium, et invidiae simul perierunt; nec habent partem in hoc saeculo, et in opere quod sub sole geritur.	2020-04-20	Liber_Ecclesiastes
1100000155	vade ergo, et comede in laetitia panem tuum, et bibe cum gaudio vinum tuum, quia deo placent opera tua.	2020-04-20	Liber_Ecclesiastes
1100000156	omni tempore sint vestimenta tua candida, et oleum de capite tuo non deficiat.	2020-04-20	Liber_Ecclesiastes
1100000157	perfruere vita cum uxore quam diligis, cunctis diebus vitae instabilitatis tuae, qui dati sunt tibi sub sole omni tempore vanitatis tuae: haec est enim pars in vita et in labore tuo quo laboras sub sole.	2020-04-20	Liber_Ecclesiastes
1100000158	quodcumque facere potest manus tua, instanter operare, quia nec opus, nec ratio, nec sapientia, nec scientia erunt apud inferos, quo tu properas.	2020-04-20	Liber_Ecclesiastes
1100000159	verti me ad aliud, et vidi sub sole nec velocium esse cursum, nec fortium bellum, nec sapientium panem, nec doctorum divitias, nec artificum gratiam; sed tempus casumque in omnibus.	2020-04-20	Liber_Ecclesiastes
1100000160	nescit homo finem suum; sed sicut pisces capiuntur hamo, et sicut aves laqueo comprehenduntur, sic capiuntur homines in tempore malo, cum eis extemplo supervenerit.	2020-04-20	Liber_Ecclesiastes
1100000161	hanc quoque sub sole vidi sapientiam, et probavi maximam: civitas parva, et pauci in ea viri; venit contra eam rex magnus, et vallavit eam, exstruxitque munitiones per gyrum, et perfecta est obsidio.	2020-04-20	Liber_Ecclesiastes
1100000162	inventusque est in ea vir pauper et sapiens, et liberavit urbem per sapientiam suam; et nullus deinceps recordatus est hominis illius pauperis.	2020-04-20	Liber_Ecclesiastes
1100000163	et dicebam ego meliorem esse sapientiam fortitudine.	2020-04-20	Liber_Ecclesiastes
1100000164	quomodo ergo sapientia pauperis contempta est, et verba eius non sunt audita? verba sapientium audiuntur in silentio, plus quam clamor principis inter stultos.	2020-04-20	Liber_Ecclesiastes
1100000165	melior est sapientia quam arma bellica; et qui in uno peccaverit, multa bona perdet.	2020-04-20	Liber_Ecclesiastes
1100000166	caput 10 muscae morientes perdunt suavitatem unguenti.	2020-04-20	Liber_Ecclesiastes
1100000167	pretiosior est sapientia et gloria, parva et ad tempus stultitia.	2020-04-20	Liber_Ecclesiastes
1100000168	cor sapientis in dextera eius, et cor stulti in sinistra illius.	2020-04-20	Liber_Ecclesiastes
1100000169	sed et in via stultus ambulans, cum ipse insipiens sit, omnes stultos aestimat.	2020-04-20	Liber_Ecclesiastes
1100000170	si spiritus potestatem habentis ascenderit super te, locum tuum ne demiseris, quia curatio faciet cessare peccata maxima.	2020-04-20	Liber_Ecclesiastes
1100000171	est malum quod vidi sub sole, quasi per errorem egrediens a facie principis: positum stultum in dignitate sublimi, et divites sedere deorsum.	2020-04-20	Liber_Ecclesiastes
1100000172	vidi servos in equis, et principes ambulantes super terram quasi servos.	2020-04-20	Liber_Ecclesiastes
1100000173	qui fodit foveam incidet in eam, et qui dissipat sepem mordebit eum coluber.	2020-04-20	Liber_Ecclesiastes
1100000174	qui transfert lapides affligetur in eis, et qui scindit ligna vulnerabitur ab eis.	2020-04-20	Liber_Ecclesiastes
1100000175	si retusum fuerit ferrum, et hoc non ut prius, sed hebetatum fuerit, multo labore exacuetur, et post industriam sequetur sapientia.	2020-04-20	Liber_Ecclesiastes
1100000176	si mordeat serpens in silentio, nihil eo minus habet qui occulte detrahit.	2020-04-20	Liber_Ecclesiastes
1100000177	verba oris sapientis gratia, et labia insipientis praecipitabunt eum; initium verborum eius stultitia, et novissimum oris illius error pessimus.	2020-04-20	Liber_Ecclesiastes
1100000178	stultus verba multiplicat.	2020-04-20	Liber_Ecclesiastes
1100000179	ignorat homo quid ante se fuerit; et quid post se futurum sit, quis ei poterit indicare? labor stultorum affliget eos, qui nesciunt in urbem pergere.	2020-04-20	Liber_Ecclesiastes
1100000180	vae tibi, terra, cuius rex puer est, et cuius principes mane comedunt.	2020-04-20	Liber_Ecclesiastes
1100000181	beata terra cuius rex nobilis est, et cuius principes vescuntur in tempore suo, ad reficiendum, et non ad luxuriam.	2020-04-20	Liber_Ecclesiastes
1100000182	in pigritiis humiliabitur contignatio, et in infirmitate manuum perstillabit domus.	2020-04-20	Liber_Ecclesiastes
1100000183	in risum faciunt panem et vinum ut epulentur viventes; et pecuniae obediunt omnia.	2020-04-20	Liber_Ecclesiastes
1100000184	in cogitatione tua regi ne detrahas, et in secreto cubiculi tui ne maledixeris diviti: quia et aves caeli portabunt vocem tuam, et qui habet pennas annuntiabit sententiam.	2020-04-20	Liber_Ecclesiastes
1100000185	caput 11 mitte panem tuum super transeuntes aquas, quia post tempora multa invenies illum.	2020-04-20	Liber_Ecclesiastes
1100000186	da partem septem necnon et octo, quia ignoras quid futurum sit mali super terram.	2020-04-20	Liber_Ecclesiastes
1100000187	si repletae fuerint nubes, imbrem super terram effundent.	2020-04-20	Liber_Ecclesiastes
1100000188	si ceciderit lignum ad austrum aut ad aquilonem, in quocumque loco ceciderit, ibi erit.	2020-04-20	Liber_Ecclesiastes
1100000189	qui observat ventum non seminat; et qui considerat nubes numquam metet.	2020-04-20	Liber_Ecclesiastes
1100000190	quomodo ignoras quae sit via spiritus, et qua ratione compingantur ossa in ventre praegnantis, sic nescis opera dei, qui fabricator est omnium.	2020-04-20	Liber_Ecclesiastes
1100000191	mane semina semen tuum, et vespere ne cesset manus tua: quia nescis quid magis oriatur, hoc aut illud; et si utrumque simul, melius erit.	2020-04-20	Liber_Ecclesiastes
1100000192	dulce lumen, et delectabile est oculis videre solem.	2020-04-20	Liber_Ecclesiastes
1100000193	si annis multis vixerit homo, et in his omnibus laetatus fuerit, meminisse debet tenebrosi temporis, et dierum multorum, qui cum venerint, vanitatis arguentur praeterita.	2020-04-20	Liber_Ecclesiastes
1100000194	laetare ergo, iuvenis, in adolescentia tua, et in bono sit cor tuum in diebus iuventutis tuae: et ambula in viis cordis tui, et in intuitu oculorum tuorum, et scito quod pro omnibus his adducet te deus in iudicium.	2020-04-20	Liber_Ecclesiastes
1100000195	aufer iram a corde tuo, et amove malitiam a carne tua: adolescentia enim et voluptas vana sunt.	2020-04-20	Liber_Ecclesiastes
1100000196	caput 12 memento creatoris tui in diebus iuventutis tuae, antequam veniat tempus afflictionis, et appropinquent anni de quibus dicas: non mihi placent; antequam tenebrescat sol, et lumen, et luna, et stellae, et revertantur nubes post pluviam; quando commovebuntur custodes domus, et nutabunt viri fortissimi, et otiosae erunt molentes in minuto numero, et tenebrescent videntes per foramina; et claudent ostia in platea, in humilitate vocis molentis, et consurgent ad vocem volucris, et obsurdescent omnes filiae carminis: excelsa quoque timebunt, et formidabunt in via.	2020-04-20	Liber_Ecclesiastes
1100000197	florebit amygdalus, impinguabitur locusta, et dissipabitur capparis, quoniam ibit homo in domum aeternitatis suae, et circuibunt in platea plangentes.	2020-04-20	Liber_Ecclesiastes
1100000198	antequam rumpatur funiculus argenteus, et recurrat vitta aurea, et conteratur hydria super fontem, et confringatur rota super cisternam, et revertatur pulvis in terram suam unde erat, et spiritus redeat ad deum, qui dedit illum.	2020-04-20	Liber_Ecclesiastes
1100000199	vanitas vanitatum, dixit ecclesiastes, et omnia vanitas.	2020-04-20	Liber_Ecclesiastes
1100000200	cumque esset sapientissimus ecclesiastes, docuit populum, et enarravit quae fecerat; et investigans composuit parabolas multas.	2020-04-20	Liber_Ecclesiastes
1100000201	quaesivit verba utilia, et conscripsit sermones rectissimos ac veritate plenos.	2020-04-20	Liber_Ecclesiastes
1100000202	verba sapientium sicut stimuli, et quasi clavi in altum defixi, quae per magistrorum consilium data sunt a pastore uno.	2020-04-20	Liber_Ecclesiastes
1100000203	his amplius, fili mi, ne requiras.	2020-04-20	Liber_Ecclesiastes
1100000204	faciendi plures libros nullus est finis; frequensque meditatio, carnis afflictio est.	2020-04-20	Liber_Ecclesiastes
1100000205	finem loquendi pariter omnes audiamus.	2020-04-20	Liber_Ecclesiastes
1100000206	deum time, et mandata eius observa: hoc est enim omnis homo, et cuncta quae fiunt adducet deus in iudicium pro omni errato, sive bonum, sive malum illud sit.	2020-04-20	Liber_Ecclesiastes
