1100000001	prophetia osee caput 1 verbum domini, quod factum est ad osee, filium beeri, in diebus oziae, ioathan, achaz, ezechiae, regum iuda; et in diebus ieroboam, filii ioas, regis israel.	2020-04-20	Prophetia_Osee
1100000002	principium loquendi domino in osee.  et dixit dominus ad osee: vade, sume tibi uxorem fornicationum, et fac tibi filios fornicationum, quia fornicans fornicabitur terra a domino.	2020-04-20	Prophetia_Osee
1100000003	et abiit, et accepit gomer, filiam debelaim: et concepit, et peperit ei filium.	2020-04-20	Prophetia_Osee
1100000004	et dixit dominus ad eum: voca nomen eius iezrahel, quoniam adhuc modicum, et visitabo sanguinem iezrahel super domum iehu, et quiescere faciam regnum domus israel.	2020-04-20	Prophetia_Osee
1100000005	et in illa die conteram arcum israel in valle iezrahel.	2020-04-20	Prophetia_Osee
1100000006	et concepit adhuc, et peperit filiam.  et dixit ei: voca nomen eius, absque misericordia, quia non addam ultra misereri domui israel, sed oblivione obliviscar eorum.	2020-04-20	Prophetia_Osee
1100000007	et domui iuda miserebor, et salvabo eos in domino deo suo; et non salvabo eos in arcu et gladio, et in bello, et in equis, et in equitibus.	2020-04-20	Prophetia_Osee
1100000008	et ablactavit eam quae erat absque misericordia.  et concepit, et peperit filium.	2020-04-20	Prophetia_Osee
1100000009	et dixit: voca nomen eius, non populus meus, quia vos non populus meus, et ego non ero vester.	2020-04-20	Prophetia_Osee
1100000010	et erit numerus filiorum israel quasi arena maris, quae sine mensura est, et non numerabitur.  et erit in loco ubi dicetur eis: non populus meus vos: dicetur eis: filii dei viventis.	2020-04-20	Prophetia_Osee
1100000011	et congregabuntur filii iuda et filii israel pariter; et ponent sibimet caput unum, et ascendent de terra, quia magnus dies iezrahel.	2020-04-20	Prophetia_Osee
1100000012	caput 2 dicite fratribus vestris: populus meus; et sorori vestrae: misericordiam consecuta.	2020-04-20	Prophetia_Osee
1100000013	iudicate matrem vestram, iudicate, quoniam ipsa non uxor mea, et ego non vir eius.	2020-04-20	Prophetia_Osee
1100000014	auferat fornicationes suas a facie sua, et adulteria sua de medio uberum suorum; ne forte expoliem eam nudam, et statuam eam secundum diem nativitatis suae, et ponam eam quasi solitudinem, et statuam eam velut terram inviam, et interficiam eam siti.	2020-04-20	Prophetia_Osee
1100000015	et filiorum illius non miserebor, quoniam filii fornicationum sunt.	2020-04-20	Prophetia_Osee
1100000016	quia fornicata est mater eorum, confusa est quae concepit eos; quia dixit: vadam post amatores meos, qui dant panes mihi, et aquas meas, lanam meam, et linum meum, oleum meum, et potum meum.	2020-04-20	Prophetia_Osee
1100000017	propter hoc ecce ego sepiam viam tuam spinis, et sepiam eam maceria, et semitas suas non inveniet.	2020-04-20	Prophetia_Osee
1100000018	et sequetur amatores suos, et non apprehendet eos; et quaeret eos, et non inveniet: et dicet: vadam, et revertar ad virum meum priorem, quia bene mihi erat tunc magis quam nunc.	2020-04-20	Prophetia_Osee
1100000019	et haec nescivit, quia ego dedi ei frumentum, et vinum, et oleum, et argentum multiplicavi ei, et aurum, quae fecerunt baal.	2020-04-20	Prophetia_Osee
1100000020	idcirco convertar, et sumam frumentum meum in tempore suo, et vinum meum in tempore suo.	2020-04-20	Prophetia_Osee
1100000021	et liberabo lanam meam et linum meum, quae operiebant ignominiam eius.	2020-04-20	Prophetia_Osee
1100000022	et nunc revelabo stultitiam eius in oculis amatorum eius; et vir non eruet eam de manu mea; et cessare faciam omne gaudium eius, solemnitatem eius, neomeniam eius, sabbatum eius, et omnia festa tempora eius.	2020-04-20	Prophetia_Osee
1100000023	et corrumpam vineam eius, et ficum eius, de quibus dixit: mercedes hae meae sunt, quas dederunt mihi amatores mei; et ponam eam in saltum, et comedet eam bestia agri.	2020-04-20	Prophetia_Osee
1100000024	et visitabo super eam dies baalim, quibus accendebat incensum, et ornabatur in aure sua, et monili suo.	2020-04-20	Prophetia_Osee
1100000025	et ibat post amatores suos, et mei obliviscebatur, dicit dominus.	2020-04-20	Prophetia_Osee
1100000026	propter hoc ecce ego lactabo eam, et ducam eam in solitudinem, et loquar ad cor eius.	2020-04-20	Prophetia_Osee
1100000027	et dabo ei vinitores eius ex eodem loco, et vallem achor, ad aperiendam spem; et canet ibi iuxta dies iuventutis suae, et iuxta dies ascensionis suae de terra aegypti.	2020-04-20	Prophetia_Osee
1100000028	et erit in die illa, ait dominus: vocabit me, vir meus, et non vocabit me ultra baali.	2020-04-20	Prophetia_Osee
1100000029	et auferam nomina baalim de ore eius, et non recordabitur ultra nominis eorum.	2020-04-20	Prophetia_Osee
1100000030	et percutiam cum eis foedus in die illa, cum bestia agri, et cum volucre caeli, et cum reptili terrae; et arcum, et gladium, et bellum conteram de terra, et dormire eos faciam fiducialiter.	2020-04-20	Prophetia_Osee
1100000031	et sponsabo te mihi in sempiternum; et sponsabo te mihi in iustitia, et iudicio, et in misericordia, et in miserationibus.	2020-04-20	Prophetia_Osee
1100000032	et sponsabo te mihi in fide; et scies quia ego dominus.	2020-04-20	Prophetia_Osee
1100000033	et erit in die illa: exaudiam, dicit dominus, exaudiam caelos, et illi exaudient terram.	2020-04-20	Prophetia_Osee
1100000034	et terra exaudiet triticum, et vinum, et oleum, et haec exaudient iezrahel.	2020-04-20	Prophetia_Osee
1100000035	et seminabo eam mihi in terra, et miserebor eius quae fuit absque misericordia.	2020-04-20	Prophetia_Osee
1100000036	et dicam non populo meo: populus meus es tu; et ipse dicet: deus meus es tu.	2020-04-20	Prophetia_Osee
1100000037	caput 3 et dixit dominus ad me: adhuc vade, et dilige mulierem dilectam amico et adulteram, sicut diligit dominus filios israel, et ipsi respiciunt ad deos alienos, et diligunt vinacia uvarum.	2020-04-20	Prophetia_Osee
1100000038	et fodi eam mihi quindecim argenteis, et coro hordei, et dimidio coro hordaei.	2020-04-20	Prophetia_Osee
1100000039	et dixi ad eam: dies multos exspectabis me; non fornicaberis, et non eris viro; sed et ego exspectabo te.	2020-04-20	Prophetia_Osee
1100000040	quia dies multos sedebunt filii israel sine rege, et sine principe, et sine sacrificio, et sine altari, et sine ephod, et sine theraphim.	2020-04-20	Prophetia_Osee
1100000041	et post haec revertentur filii israel, et quaerent dominum deum suum, et david regem suum: et pavebunt ad dominum, et ad bonum eius, in novissimo dierum.	2020-04-20	Prophetia_Osee
1100000042	caput 4 audite verbum domini, filii israel, quia iudicium domino cum habitatoribus terrae: non est enim veritas, et non est misericordia, et non est scientia dei in terra.	2020-04-20	Prophetia_Osee
1100000043	maledictum, et mendacium, et homicidium, et furtum, et adulterium inundaverunt, et sanguis sanguinem tetigit.	2020-04-20	Prophetia_Osee
1100000044	propter hoc lugebit terra, et infirmabitur omnis qui habitat in ea, in bestia agri, et in volucre caeli; sed et pisces maris congregabuntur.	2020-04-20	Prophetia_Osee
1100000045	verumtamen unusquisque non iudicet, et non arguatur vir: populus enim tuus sicut hi qui contradicunt sacerdoti.	2020-04-20	Prophetia_Osee
1100000046	et corrues hodie, et corruet etiam propheta tecum.	2020-04-20	Prophetia_Osee
1100000047	nocte tacere feci matrem tuam.	2020-04-20	Prophetia_Osee
1100000048	conticuit populus meus, eo quod non habuerit scientiam: quia tu scientiam repulisti, repellam te, ne sacerdotio fungaris mihi; et oblita es legis dei tui, obliviscar filiorum tuorum et ego.	2020-04-20	Prophetia_Osee
1100000049	secundum multitudinem eorum sic peccaverunt mihi: gloriam eorum in ignominiam commutabo.	2020-04-20	Prophetia_Osee
1100000050	peccata populi mei comedent, et ad iniquitatem eorum sublevabunt animas eorum.	2020-04-20	Prophetia_Osee
1100000051	et erit sicut populus, sic sacerdos; et visitabo super eum vias eius, et cogitationes eius reddam ei.	2020-04-20	Prophetia_Osee
1100000052	et comedent, et non saturabuntur; fornicati sunt, et non cessaverunt: quoniam dominum dereliquerunt in non custodiendo.	2020-04-20	Prophetia_Osee
1100000053	fornicatio, et vinum, et ebrietas auferunt cor.	2020-04-20	Prophetia_Osee
1100000054	populus meus in ligno suo interrogavit, et baculus eius annuntiavit ei; spiritus enim fornicationum decepit eos, et fornicati sunt a deo suo.	2020-04-20	Prophetia_Osee
1100000055	super capita montium sacrificabant, et super colles ascendebant thymiama; subtus quercum, et populum, et terebinthum, quia bona erat umbra eius; ideo fornicabuntur filiae vestrae, et sponsae vestrae adulterae erunt.	2020-04-20	Prophetia_Osee
1100000056	non visitabo super filias vestras cum fuerint fornicatae, et super sponsas vestras cum adulteraverint, quoniam ipsi cum meretricibus conversabantur, et cum effeminatis sacrificabant; et populus non intelligens vapulabit.	2020-04-20	Prophetia_Osee
1100000057	si fornicaris tu, israel, non delinquat saltem iuda; et nolite ingredi in galgala, et ne ascenderitis in bethaven, neque iuraveritis: vivit dominus! quoniam sicut vacca lasciviens declinavit israel; nunc pascet eos dominus, quasi agnum in latitudine.	2020-04-20	Prophetia_Osee
1100000058	particeps idolorum ephraim: dimitte eum.	2020-04-20	Prophetia_Osee
1100000059	separatum est convivium eorum; fornicatione fornicati sunt: dilexerunt afferre ignominiam protectores eius.	2020-04-20	Prophetia_Osee
1100000060	ligavit eum spiritus in alis suis, et confundentur a sacrificiis suis.	2020-04-20	Prophetia_Osee
1100000061	caput 5 audite hoc, sacerdotes, et attendite, domus israel, et domus regis, auscultate: quia vobis iudicium est, quoniam laqueus facti estis speculationi, et rete expansum super thabor.	2020-04-20	Prophetia_Osee
1100000062	et victimas declinastis in profundum; et ego eruditor omnium eorum.	2020-04-20	Prophetia_Osee
1100000063	ego scio ephraim, et israel non est absconditus a me: quia nunc fornicatus est ephraim; contaminatus est israel.	2020-04-20	Prophetia_Osee
1100000064	non dabunt cogitationes suas ut revertantur ad deum suum, quia spiritus fornicationum in medio eorum, et dominum non cognoverunt.	2020-04-20	Prophetia_Osee
1100000065	et respondebit arrogantia israel in facie eius, et israel et ephraim ruent in iniquitate sua: ruet etiam iudas cum eis.	2020-04-20	Prophetia_Osee
1100000066	in gregibus suis et in armentis suis vadent ad quaerendum dominum, et non invenient: ablatus est ab eis.	2020-04-20	Prophetia_Osee
1100000067	in dominum praevaricati sunt, quia filios alienos genuerunt: nunc devorabit eos mensis, cum partibus suis.	2020-04-20	Prophetia_Osee
1100000068	clangite buccina in gabaa, tuba in rama; ululate in bethaven, post tergum tuum, beniamin.	2020-04-20	Prophetia_Osee
1100000069	ephraim in desolatione erit in die correptionis; in tribubus israel ostendi fidem.	2020-04-20	Prophetia_Osee
1100000070	facti sunt principes iuda quasi assumentes terminum; super eos effundam quasi aquam iram meam.	2020-04-20	Prophetia_Osee
1100000071	calumniam patiens est ephraim, fractus iudicio, quoniam coepit abire post sordes.	2020-04-20	Prophetia_Osee
1100000072	et ego quasi tinea ephraim, et quasi putredo domui iuda.	2020-04-20	Prophetia_Osee
1100000073	et vidit ephraim languorem suum, et iuda vinculum suum; et abiit ephraim ad assur, et misit ad regem ultorem: et ipse non poterit sanare vos, nec solvere poterit a vobis vinculum.	2020-04-20	Prophetia_Osee
1100000074	quoniam ego quasi leaena ephraim, et quasi catulus leonis domui iuda.	2020-04-20	Prophetia_Osee
1100000075	ego, ego capiam, et vadam; tollam, et non est qui eruat.	2020-04-20	Prophetia_Osee
1100000076	vadens revertar ad locum meum, donec deficiatis, et quaeratis faciem meam.	2020-04-20	Prophetia_Osee
1100000077	caput 6 in tribulatione sua mane consurgent ad me: venite, et revertamur ad dominum, quia ipse cepit, et sanabit nos; percutiet, et curabit nos.	2020-04-20	Prophetia_Osee
1100000078	vivificabit nos post duos dies; in die tertia suscitabit nos, et vivemus in conspectu eius.	2020-04-20	Prophetia_Osee
1100000079	sciemus, sequemurque ut cognoscamus dominum: quasi diluculum praeparatus est egressus eius, et veniet quasi imber nobis temporaneus et serotinus terrae.	2020-04-20	Prophetia_Osee
1100000080	quid faciam tibi, ephraim? quid faciam tibi, iuda? misericordia vestra quasi nubes matutina, et quasi ros mane pertransiens.	2020-04-20	Prophetia_Osee
1100000081	propter hoc dolavi in prophetis; occidi eos in verbis oris mei: et iudicia tua quasi lux egredientur.	2020-04-20	Prophetia_Osee
1100000082	quia misericordiam volui, et non sacrificium; et scientiam dei plus quam holocausta.	2020-04-20	Prophetia_Osee
1100000083	ipsi autem sicut adam transgressi sunt pactum: ibi praevaricati sunt in me.	2020-04-20	Prophetia_Osee
1100000084	galaad civitas operantium idolum, supplantata sanguine.	2020-04-20	Prophetia_Osee
1100000085	et quasi fauces virorum latronum, particeps sacerdotum, in via interficientium pergentes de sichem: quia scelus operati sunt.	2020-04-20	Prophetia_Osee
1100000086	in domo israel vidi horrendum: ibi fornicationes ephraim, contaminatus est israel.	2020-04-20	Prophetia_Osee
1100000087	sed et iuda, pone messem tibi, cum convertero captivitatem populi mei.	2020-04-20	Prophetia_Osee
1100000088	caput 7 cum sanare vellem israel, revelata est iniquitas ephraim, et malitia samariae, quia operati sunt mendacium; et fur ingressus est spolians, latrunculus foris.	2020-04-20	Prophetia_Osee
1100000089	et ne forte dicant in cordibus suis, omnem malitiam eorum me recordatum, nunc circumdederunt eos adinventiones suae: coram facie mea factae sunt.	2020-04-20	Prophetia_Osee
1100000090	in malitia sua laetificaverunt regem, et in mendaciis suis principes.	2020-04-20	Prophetia_Osee
1100000091	omnes adulterantes, quasi clibanus succensus a coquente; quievit paululum civitas a commistione fermenti, donec fermentaretur totum.	2020-04-20	Prophetia_Osee
1100000092	dies regis nostri: coeperunt principes furere a vino; extendit manum suam cum illusoribus.	2020-04-20	Prophetia_Osee
1100000093	quia applicuerunt quasi clibanum cor suum, cum insidiaretur eis; tota nocte dormivit coquens eos: mane ipse succensus quasi ignis flammae.	2020-04-20	Prophetia_Osee
1100000094	omnes calefacti sunt quasi clibanus, et devoraverunt iudices suos: omnes reges eorum ceciderunt; non est qui clamat in eis ad me.	2020-04-20	Prophetia_Osee
1100000095	ephraim in populis ipse commiscebatur; ephraim factus est subcinericius panis, qui non reversatur.	2020-04-20	Prophetia_Osee
1100000096	comederunt alieni robur eius, et ipse nescivit; sed et cani effusi sunt in eo, et ipse ignoravit.	2020-04-20	Prophetia_Osee
1100000097	et humiliabitur superbia israel in facie eius; nec reversi sunt ad dominum deum suum, et non quaesierunt eum in omnibus his.	2020-04-20	Prophetia_Osee
1100000098	et factus est ephraim quasi columba seducta non habens cor.	2020-04-20	Prophetia_Osee
1100000099	aegyptum invocabant; ad assyrios abierunt.	2020-04-20	Prophetia_Osee
1100000100	et cum profecti fuerint, expandam super eos rete meum: quasi volucrem caeli detraham eos; caedam eos secundum auditionem coetus eorum.	2020-04-20	Prophetia_Osee
1100000101	vae eis, quoniam recesserunt a me! vastabuntur, quia praevaricati sunt in me, et ego redemi eos, et ipsi locuti sunt contra me mendacia.	2020-04-20	Prophetia_Osee
1100000102	et non clamaverunt ad me in corde suo, sed ululabant in cubilibus suis: super triticum et vinum ruminabant; recesserunt a me.	2020-04-20	Prophetia_Osee
1100000103	et ego erudivi eos, et confortavi brachia eorum, et in me cogitaverunt malitiam.	2020-04-20	Prophetia_Osee
1100000104	reversi sunt ut essent absque iugo; facti sunt quasi arcus dolosus: cadent in gladio principes eorum, a furore linguae suae.	2020-04-20	Prophetia_Osee
1100000105	ista subsannatio eorum in terra aegypti.	2020-04-20	Prophetia_Osee
1100000106	caput 8 in gutture tuo sit tuba quasi aquila super domum domini, pro eo quod transgressi sunt foedus meum, et legem meam praevaricati sunt.	2020-04-20	Prophetia_Osee
1100000107	me invocabunt: deus meus, cognovimus te israel.	2020-04-20	Prophetia_Osee
1100000108	proiecit israel bonum: inimicus persequetur eum.	2020-04-20	Prophetia_Osee
1100000109	ipsi regnaverunt, et non ex me; principes exstiterunt, et non cognovi: argentum suum et aurum suum fecerunt sibi idola, ut interirent.	2020-04-20	Prophetia_Osee
1100000110	proiectus est vitulus tuus, samaria; iratus est furor meus in eos.	2020-04-20	Prophetia_Osee
1100000111	usquequo non poterunt emundari? quia ex israel et ipse est: artifex fecit illum, et non est deus; quoniam in aranearum telas erit vitulus samariae.	2020-04-20	Prophetia_Osee
1100000112	quia ventum seminabunt, et turbinem metent: culmus stans non est in eo; germen non faciet farinam: quod etsi fecerit, alieni comedent eam.	2020-04-20	Prophetia_Osee
1100000113	devoratus est israel; nunc factus est in nationibus quasi vas immundum.	2020-04-20	Prophetia_Osee
1100000114	quia ipsi ascenderunt ad assur, onager solitarius sibi; ephraim munera dederunt amatoribus.	2020-04-20	Prophetia_Osee
1100000115	sed et cum mercede conduxerint nationes, nunc congregabo eos, et quiescent paulisper ab onere regis et principum.	2020-04-20	Prophetia_Osee
1100000116	quia multiplicavit ephraim altaria ad peccandum; factae sunt ei arae in delictum.	2020-04-20	Prophetia_Osee
1100000117	scribam ei multiplices leges meas, quae velut alienae computatae sunt.	2020-04-20	Prophetia_Osee
1100000118	hostias offerent, immolabunt carnes et comedent, et dominus non suscipiet eas: nunc recordabitur iniquitatis eorum, et visitabit peccata eorum: ipsi in aegyptum convertentur.	2020-04-20	Prophetia_Osee
1100000119	et oblitus est israel factoris sui, et aedificavit delubra; et iudas multiplicavit urbes munitas; et mittam ignem in civitates eius, et devorabit aedes illius.	2020-04-20	Prophetia_Osee
1100000120	caput 9 noli laetari, israel; noli exsultare sicut populi: quia fornicatus es a deo tuo; dilexisti mercedem super omnes areas tritici.	2020-04-20	Prophetia_Osee
1100000121	area et torcular non pascet eos, et vinum mentietur eis: non habitabunt in terra domini.	2020-04-20	Prophetia_Osee
1100000122	reversus est ephraim in aegyptum, et in assyriis pollutum comedit.	2020-04-20	Prophetia_Osee
1100000123	non libabunt domino vinum, et non placebunt ei.	2020-04-20	Prophetia_Osee
1100000124	sacrificia eorum quasi panis lugentium; omnes qui comedent eum, contaminabuntur: quia panis eorum animae ipsorum: non intrabit in domum domini.	2020-04-20	Prophetia_Osee
1100000125	quid facietis in die solemni, in die festivitatis domini? ecce enim profecti sunt a vastitate: aegyptus congregabit eos; memphis sepeliet eos: desiderabile argentum eorum urtica haereditabit, lappa in tabernaculis eorum.	2020-04-20	Prophetia_Osee
1100000126	venerunt dies visitationis, venerunt dies retributionis.	2020-04-20	Prophetia_Osee
1100000127	scitote, israel, stultum prophetam, insanum virum spiritualem, propter multitudinem iniquitatis tuae, et multitudinem amentiae.	2020-04-20	Prophetia_Osee
1100000128	speculator ephraim cum deo meo, propheta laqueus ruinae factus est super omnes vias eius; insania in domo dei eius.	2020-04-20	Prophetia_Osee
1100000129	profunde peccaverunt, sicut in diebus gabaa.	2020-04-20	Prophetia_Osee
1100000130	recordabitur iniquitatis eorum, et visitabit peccata eorum.	2020-04-20	Prophetia_Osee
1100000131	quasi uvas in deserto inveni israel, quasi prima poma ficulneae in cacumine eius vidi patres eorum: ipsi autem intraverunt ad beelphegor, et abalienati sunt in confusionem, et facti sunt abominabiles sicut ea quae dilexerunt.	2020-04-20	Prophetia_Osee
1100000132	ephraim quasi avis avolavit; gloria eorum a partu, et ab utero, et a conceptu.	2020-04-20	Prophetia_Osee
1100000133	quod etsi enutrierint filios suos, absque liberis eos faciam in hominibus; sed et vae eis cum recessero ab eis! ephraim, ut vidi, tyrus erat fundata in pulchritudine; et ephraim educet ad interfectorem filios suos.	2020-04-20	Prophetia_Osee
1100000134	da eis, domine.  quid dabis eis? da eis vulvam sine liberis, et ubera arentia.	2020-04-20	Prophetia_Osee
1100000135	omnes nequitiae eorum in galgal, quia ibi exosos habui eos.	2020-04-20	Prophetia_Osee
1100000136	propter malitiam adinventionum eorum, de domo mea eiiciam eos; non addam ut diligam eos: omnes principes eorum recedentes.	2020-04-20	Prophetia_Osee
1100000137	percussus est ephraim; radix eorum exsiccata est: fructum nequaquam facient, quod etsi genuerint, interficiam amantissima uteri eorum.	2020-04-20	Prophetia_Osee
1100000138	abiiciet eos deus meus, quia non audierunt eum, et erunt vagi in nationibus.	2020-04-20	Prophetia_Osee
1100000139	caput 10 vitis frondosa israel, fructus adaequatus est ei: secundum multitudinem fructus sui multiplicavit altaria, iuxta ubertatem terrae suae exuberavit simulacris.	2020-04-20	Prophetia_Osee
1100000140	divisum est cor eorum, nunc interibunt; ipse confringet simulacra eorum, depopulabitur aras eorum.	2020-04-20	Prophetia_Osee
1100000141	quia nunc dicent: non est rex nobis, non enim timemus dominum; et rex quid faciet nobis? loquimini verba visionis inutilis, et ferietis foedus; et germinabit quasi amaritudo iudicium super sulcos agri.	2020-04-20	Prophetia_Osee
1100000142	vaccas bethaven coluerunt habitatores samariae; quia luxit super eum populus eius, et aeditui eius super eum exsultaverunt in gloria eius, quia migravit ab eo.	2020-04-20	Prophetia_Osee
1100000143	siquidem et ipse in assur delatus est, munus regi ultori.	2020-04-20	Prophetia_Osee
1100000144	confusio ephraim capiet, et confundetur israel in voluntate sua.	2020-04-20	Prophetia_Osee
1100000145	transire fecit samaria regem suum quasi spumam super faciem aquae.	2020-04-20	Prophetia_Osee
1100000146	et disperdentur excelsa idoli, peccatum israel; lappa et tribulus ascendet super aras eorum: et dicent montibus: operite nos, et collibus: cadite super nos.	2020-04-20	Prophetia_Osee
1100000147	ex diebus gabaa peccavit israel; ibi steterunt.	2020-04-20	Prophetia_Osee
1100000148	non comprehendet eos in gabaa praelium super filios iniquitatis.	2020-04-20	Prophetia_Osee
1100000149	iuxta desiderium meum corripiam eos: congregabuntur super eos populi, cum corripientur propter duas iniquitates suas.	2020-04-20	Prophetia_Osee
1100000150	ephraim vitula docta diligere trituram, et ego transivi super pulchritudinem colli eius: ascendam super ephraim, arabit iudas; confringet sibi sulcos iacob.	2020-04-20	Prophetia_Osee
1100000151	seminate vobis in iustitia, et metite in ore misericordiae.	2020-04-20	Prophetia_Osee
1100000152	innovate vobis novale; tempus autem requirendi dominum, cum venerit qui docebit vos iustitiam.	2020-04-20	Prophetia_Osee
1100000153	arastis impietatem, iniquitatem messuistis: comedistis frugem mendacii, quia confisus es in viis tuis, in multitudine fortium tuorum.	2020-04-20	Prophetia_Osee
1100000154	consurget tumultus in populo tuo; et omnes munitiones tuae vastabuntur, sicut vastatus est salmana a domo eius qui iudicavit baal in die praelii, matre super filios allisa.	2020-04-20	Prophetia_Osee
1100000155	sic fecit vobis bethel, a facie malitiae nequitiarum vestrarum.	2020-04-20	Prophetia_Osee
1100000156	caput 11 sicut mane transiit, pertransiit rex israel.	2020-04-20	Prophetia_Osee
1100000157	quia puer israel, et dilexi eum; et ex aegypto vocavi filium meum.	2020-04-20	Prophetia_Osee
1100000158	vocaverunt eos, sic abierunt a facie eorum; baalim immolabant, et simulacris sacrificabant.	2020-04-20	Prophetia_Osee
1100000159	et ego quasi nutritius ephraim: portabam eos in brachiis meis, et nescierunt quod curarem eos.	2020-04-20	Prophetia_Osee
1100000160	in funiculis adam traham eos, in vinculis caritatis; et ero eis quasi exaltans iugum super maxillas eorum, et declinavi ad eum ut vesceretur.	2020-04-20	Prophetia_Osee
1100000161	non revertetur in terram aegypti, et assur ipse rex eius, quoniam noluerunt converti.	2020-04-20	Prophetia_Osee
1100000162	coepit gladius in civitatibus eius, et consumet electos eius, et comedet capita eorum.	2020-04-20	Prophetia_Osee
1100000163	et populus meus pendebit ad reditum meum; iugum autem imponetur eis simul, quod non auferetur.	2020-04-20	Prophetia_Osee
1100000164	quomodo dabo te, ephraim? protegam te, israel? quomodo dabo te sicut adama, ponam te ut seboim? conversum est in me cor meum, pariter conturbata est poenitudo mea.	2020-04-20	Prophetia_Osee
1100000165	non faciam furorem irae meae; non convertar ut disperdam ephraim, quoniam deus ego, et non homo; in medio tui sanctus, et non ingrediar civitatem.	2020-04-20	Prophetia_Osee
1100000166	post dominum ambulabunt; quasi leo rugiet, quia ipse rugiet, et formidabunt filii maris.	2020-04-20	Prophetia_Osee
1100000167	et avolabunt quasi avis ex aegypto, et quasi columba de terra assyriorum: et collocabo eos in domibus suis, dicit dominus.	2020-04-20	Prophetia_Osee
1100000168	circumdedit me in negatione ephraim, et in dolo domus israel; iudas autem testis descendit cum deo, et cum sanctis fidelis.	2020-04-20	Prophetia_Osee
1100000169	caput 12 ephraim pascit ventum, et sequitur aestum; tota die mendacium et vastitatem multiplicat: et foedus cum assyriis iniit, et oleum in aegyptum ferebat.	2020-04-20	Prophetia_Osee
1100000170	iudicium ergo domini cum iuda, et visitatio super iacob: iuxta vias eius, et iuxta adinventiones eius reddet ei.	2020-04-20	Prophetia_Osee
1100000171	in utero supplantavit fratrem suum, et in fortitudine sua directus est cum angelo.	2020-04-20	Prophetia_Osee
1100000172	et invaluit ad angelum, et confortatus est; flevit, et rogavit eum.	2020-04-20	Prophetia_Osee
1100000173	in bethel invenit eum, et ibi locutus est nobiscum.	2020-04-20	Prophetia_Osee
1100000174	et dominus deus exercituum, dominus memoriale eius.	2020-04-20	Prophetia_Osee
1100000175	et tu ad deum tuum converteris; misericordiam et iudicium custodi, et spera in deo tuo semper.	2020-04-20	Prophetia_Osee
1100000176	chanaan, in manu eius statera dolosa, calumniam dilexit.	2020-04-20	Prophetia_Osee
1100000177	et dixit ephraim: verumtamen dives effectus sum; inveni idolum mihi: omnes labores mei non invenient mihi iniquitatem quam peccavi.	2020-04-20	Prophetia_Osee
1100000178	et ego dominus deus tuus ex terra aegypti: adhuc sedere te faciam in tabernaculis, sicut in diebus festivitatis.	2020-04-20	Prophetia_Osee
1100000179	et locutus sum super prophetas, et ego visionem multiplicavi, et in manu prophetarum assimilatus sum.	2020-04-20	Prophetia_Osee
1100000180	si galaad idolum, ergo frustra erant in galgal bobus immolantes; nam et altaria eorum quasi acervi super sulcos agri.	2020-04-20	Prophetia_Osee
1100000181	fugit iacob in regionem syriae, et servivit israel in uxorem, et in uxorem servavit.	2020-04-20	Prophetia_Osee
1100000182	in propheta autem eduxit dominus israel de aegypto, et in propheta servatus est.	2020-04-20	Prophetia_Osee
1100000183	ad iracundiam me provocavit ephraim in amaritudinibus suis: et sanguis eius super eum veniet, et opprobrium eius restituet ei dominus suus.	2020-04-20	Prophetia_Osee
1100000184	caput 13 loquente ephraim, horror invasit israel; et deliquit in baal, et mortuus est.	2020-04-20	Prophetia_Osee
1100000185	et nunc addiderunt ad peccandum; feceruntque sibi conflatile de argento suo quasi similitudinem idolorum: factura artificum totum est: his ipsi dicunt: immolate homines, vitulos adorantes.	2020-04-20	Prophetia_Osee
1100000186	idcirco erunt quasi nubes matutina, et sicut ros matutinus praeteriens; sicut pulvis turbine raptus ex area, et sicut fumus de fumario.	2020-04-20	Prophetia_Osee
1100000187	ego autem dominus deus tuus, ex terra aegypti; et deum absque me nescies, et salvator non est praeter me.	2020-04-20	Prophetia_Osee
1100000188	ego cognovi te in deserto, in terra solitudinis.	2020-04-20	Prophetia_Osee
1100000189	iuxta pascua sua adimpleti sunt et saturati sunt; et levaverunt cor suum, et obliti sunt mei.	2020-04-20	Prophetia_Osee
1100000190	et ego ero eis quasi leaena, sicut pardus in via assyriorum.	2020-04-20	Prophetia_Osee
1100000191	occurram eis quasi ursa raptis catulis, et dirumpam interiora iecoris eorum, et consumam eos ibi quasi leo: bestia agri scindet eos.	2020-04-20	Prophetia_Osee
1100000192	perditio tua, israel: tantummodo in me auxilium tuum.	2020-04-20	Prophetia_Osee
1100000193	ubi est rex tuus? maxime nunc salvet te in omnibus urbibus tuis; et iudices tui, de quibus dixisti: da mihi regem et principes.	2020-04-20	Prophetia_Osee
1100000194	dabo tibi regem in furore meo, et auferam in indignatione mea.	2020-04-20	Prophetia_Osee
1100000195	colligata est iniquitas ephraim; absconditum peccatum eius.	2020-04-20	Prophetia_Osee
1100000196	dolores parturientis venient ei: ipse filius non sapiens: nunc enim non stabit in contritione filiorum.	2020-04-20	Prophetia_Osee
1100000197	de manu mortis liberabo eos; de morte redimam eos.	2020-04-20	Prophetia_Osee
1100000198	ero mors tua, o mors! morsus tuus ero, inferne! consolatio abscondita est ab oculis meis.	2020-04-20	Prophetia_Osee
1100000199	quia ipse inter fratres dividet: adducet urentem ventum dominus de deserto ascendentem, et siccabit venas eius, et desolabit fontem eius: et ipse diripiet thesaurum omnis vasis desiderabilis.	2020-04-20	Prophetia_Osee
1100000200	caput 14 pereat samaria, quoniam ad amaritudinem concitavit deum suum! in gladio pereant, parvuli eorum elidantur, et foetae eius discindantur! convertere, israel, ad dominum deum tuum, quoniam corruisti in iniquitate tua.	2020-04-20	Prophetia_Osee
1100000201	tollite vobiscum verba, et convertimini ad dominum; et dicite ei: omnem aufer iniquitatem, accipe bonum, et reddemus vitulos labiorum nostrorum.	2020-04-20	Prophetia_Osee
1100000202	assur non salvabit nos: super equum non ascendemus, nec dicemus ultra, dii nostri opera manuum nostrarum: quia eius, qui in te est, misereberis pupilli.	2020-04-20	Prophetia_Osee
1100000203	sanabo contritiones eorum; diligam eos spontanee: quia aversus est furor meus ab eis.	2020-04-20	Prophetia_Osee
1100000204	ero quasi ros; israel germinabit sicut lilium, et erumpet radix eius ut libani.	2020-04-20	Prophetia_Osee
1100000205	ibunt rami eius, et erit quasi oliva gloria eius, et odor eius ut libani.	2020-04-20	Prophetia_Osee
1100000206	convertentur sedentes in umbra eius; vivent tritico, et germinabunt quasi vinea; memoriale eius sicut vinum libani.	2020-04-20	Prophetia_Osee
1100000207	ephraim, quid mihi ultra idola? ego exaudiam, et dirigam eum ego ut abietem virentem; ex me fructus tuus inventus est.	2020-04-20	Prophetia_Osee
1100000208	quis sapiens, et intelliget ista?  intelligens, et sciet haec? quia rectae viae domini, et iusti ambulabunt in eis; praevaricatores vero corruent in eis.	2020-04-20	Prophetia_Osee
