1100000001	epistola b. pauli apostoli ad timotheum secunda caput 1 paulus apostolus iesu christi per voluntatem dei, secundum promissionem vitae, quae est in christo iesu,timotheo carissimo filio: gratia, misericordia, pax a deo patre, et christo iesu domino nostro.	2020-04-20	Epistola_B_Pauli_Apostoli_ad_Timotheum_Secunda
1100000002	gratias ago deo, cui servio a progenitoribus in conscientia pura, quod sine intermissione habeam tui memoriam in orationibus meis, nocte ac diedesiderans te videre, memor lacrimarum tuarum, ut gaudio implear,recordationem accipiens eius fidei, quae est in te non ficta, quae et habitavit primum in avia tua loide, et matre tua eunice, certus sum autem quod et in te.	2020-04-20	Epistola_B_Pauli_Apostoli_ad_Timotheum_Secunda
1100000003	propter quam causam admoneo te ut resuscites gratiam dei, quae est in te per impositionem manuum mearum.	2020-04-20	Epistola_B_Pauli_Apostoli_ad_Timotheum_Secunda
1100000004	non enim dedit nobis deus spiritum timoris: sed virtutis, et dilectionis, et sobrietatis.	2020-04-20	Epistola_B_Pauli_Apostoli_ad_Timotheum_Secunda
1100000005	noli itaque erubescere testimonium domini nostri, neque me vinctum eius: sed collabora evangelio secundum virtutem dei:qui nos liberavit, et vocavit vocatione sua sancta, non secundum opera nostra, sed secundum propositum suum, et gratiam, quae data est nobis in christo iesu ante tempora saecularia.	2020-04-20	Epistola_B_Pauli_Apostoli_ad_Timotheum_Secunda
1100000006	manifestata est autem nunc per illuminationem salvatoris nostri iesu christi, qui destruxit quidem mortem, illuminavit autem vitam, et incorruptionem per evangelium:in quo positus sum ego praedicator, et apostolus, et magister gentium.	2020-04-20	Epistola_B_Pauli_Apostoli_ad_Timotheum_Secunda
1100000007	ob quam causam etiam haec patior, sed non confundor.  scio enim cui credidi, et certus sum quia potens est depositum meum servare in illum diem.	2020-04-20	Epistola_B_Pauli_Apostoli_ad_Timotheum_Secunda
1100000008	formam habe sanorum verborum, quae a me audisti in fide, et in dilectione in christo iesu.	2020-04-20	Epistola_B_Pauli_Apostoli_ad_Timotheum_Secunda
1100000009	bonum depositum custodi per spiritum sanctum, qui habitat in nobis.	2020-04-20	Epistola_B_Pauli_Apostoli_ad_Timotheum_Secunda
1100000010	scis hoc, quod aversi sunt a me omnes, qui in asia sunt, ex quibus est phigellus, et hermogenes.	2020-04-20	Epistola_B_Pauli_Apostoli_ad_Timotheum_Secunda
1100000011	det misericordiam dominus onesiphori domui: quia saepe me refrigeravit, et catenam meam non erubuit:sed cum romam venisset, sollicite me quaesivit, et invenit.	2020-04-20	Epistola_B_Pauli_Apostoli_ad_Timotheum_Secunda
1100000012	det illi dominus invenire misericordiam a domino in illa die.  et quanta ephesi ministravit mihi, tu melius nosti.	2020-04-20	Epistola_B_Pauli_Apostoli_ad_Timotheum_Secunda
1100000013	caput 2 tu ergo fili mi, confortare in gratia, quae est in christo iesu:et quae audisti a me per multos testes, haec commenda fidelibus hominibus, qui idonei erant et alios docere.	2020-04-20	Epistola_B_Pauli_Apostoli_ad_Timotheum_Secunda
1100000014	labora sicut bonus miles christi iesu.	2020-04-20	Epistola_B_Pauli_Apostoli_ad_Timotheum_Secunda
1100000015	nemo militans deo implicat se negotiis saecularibus: ut ei placeat, cui se probavit.	2020-04-20	Epistola_B_Pauli_Apostoli_ad_Timotheum_Secunda
1100000016	nam et qui certat in agone, non coronatur nisi legitime certaverit.	2020-04-20	Epistola_B_Pauli_Apostoli_ad_Timotheum_Secunda
1100000017	laborantem agricolam oportet primum de fructibus percipere.	2020-04-20	Epistola_B_Pauli_Apostoli_ad_Timotheum_Secunda
1100000018	intellige quae dico: dabit enim tibi dominus in omnibus intellectum.	2020-04-20	Epistola_B_Pauli_Apostoli_ad_Timotheum_Secunda
1100000019	memor esto dominum iesum christum resurrexisse a mortuis ex semine david, secundum evangelium meum,in quo laboro usque ad vincula, quasi male operans: sed verbum dei non est alligatum.	2020-04-20	Epistola_B_Pauli_Apostoli_ad_Timotheum_Secunda
1100000020	ideo omnia sustineo propter electos, ut et ipsi salutem consequantur, quae est in christo iesu, cum gloria caelesti.	2020-04-20	Epistola_B_Pauli_Apostoli_ad_Timotheum_Secunda
1100000021	fidelis sermo: nam si commortui sumus, et convivemus:si sustinebimus, et conregnabimus: si negaverimus, et ille negabit nos:si non credimus, ille fidelis permanet, negare seipsum non potest.	2020-04-20	Epistola_B_Pauli_Apostoli_ad_Timotheum_Secunda
1100000022	haec commone, testificans coram domino.  noli contendere verbis: ad nihil enim utile est, nisi ad subversionem audientium.	2020-04-20	Epistola_B_Pauli_Apostoli_ad_Timotheum_Secunda
1100000023	sollicite cura teipsum probabilem exhibere deo, operarium inconfusibilem, recte tractantem verbum veritatis.	2020-04-20	Epistola_B_Pauli_Apostoli_ad_Timotheum_Secunda
1100000024	profana autem et vaniloquia devita: multum enim proficiunt ad impietatem:et sermo eorum ut cancer serpit: ex quibus est hymenaeus et philetus,qui a veritate exciderunt, dicentes resurrectionem esse iam factam, et subverterunt quorumdam fidem.	2020-04-20	Epistola_B_Pauli_Apostoli_ad_Timotheum_Secunda
1100000025	sed firmum fundamentum dei stat, habens signaculum hoc: cognovit dominus qui sunt eius, et discedat ab iniquitate omnis qui nominat nomen domini.	2020-04-20	Epistola_B_Pauli_Apostoli_ad_Timotheum_Secunda
1100000026	in magna autem domo non solum sunt vasa aurea, et argentea, sed et lignea, et fictilia: et quaedam quidem in honorem, quaedam autem in contumeliam.	2020-04-20	Epistola_B_Pauli_Apostoli_ad_Timotheum_Secunda
1100000027	si quis ergo emundaverit se ab istis, erit vas in honorem sanctificatum, et utile domino ad omne opus bonum paratum.	2020-04-20	Epistola_B_Pauli_Apostoli_ad_Timotheum_Secunda
1100000028	iuvenilia autem desideria fuge, sectare vero iustitiam, fidem, spem, caritatem, et pacem cum iis qui invocant dominum de corde puro.	2020-04-20	Epistola_B_Pauli_Apostoli_ad_Timotheum_Secunda
1100000029	stultas autem et sine disciplina quaestiones devita: sciens quia generant lites.	2020-04-20	Epistola_B_Pauli_Apostoli_ad_Timotheum_Secunda
1100000030	servum autem domini non oportet litigare: sed mansuetum esse ad omnes, docibilem, patientem,cum modestia corripientem eos qui resistunt veritati, nequando deus det illis poenitentiam ad cognoscendam veritatem,et resipiscant a diaboli laqueis, a quo captivi tenentur ad ipsius voluntatem.	2020-04-20	Epistola_B_Pauli_Apostoli_ad_Timotheum_Secunda
1100000031	caput 3 hoc autem scito, quod in novissimis diebus instabunt tempora periculosa:erunt homines seipsos amantes, cupidi, elati, superbi, blasphemi, parentibus non obedientes, ingrati, scelesti,sine affectione, sine pace, criminatores, incontinentes, immites, sine benignitate,proditores, protervi, tumidi, et voluptatum amatores magis quam dei:habentes speciem quidem pietatis, virtutem autem eius abnegantes.  et hos devita:ex his enim sunt qui penetrant domos, et captivas ducunt mulierculas oneratas peccatis, quae ducuntur variis desideriis:semper discentes, et numquam ad scientiam veritatis pervenientes.	2020-04-20	Epistola_B_Pauli_Apostoli_ad_Timotheum_Secunda
1100000032	quemadmodum autem iannes et mambres restiterunt moysi: ita et hi resistunt veritati, homines corrupti mente, reprobi circa fidem;sed ultra non proficient: insipientia enim eorum manifesta erit omnibus, sicut et illorum fuit.	2020-04-20	Epistola_B_Pauli_Apostoli_ad_Timotheum_Secunda
1100000033	tu autem assecutus es meam doctrinam, institutionem, propositum, fidem, longanimitatem, dilectionem, patientiam,persecutiones, passiones: qualia mihi facta sunt antiochiae, iconii, et lystris: quales persecutiones sustinui, et ex omnibus eripuit me dominus.	2020-04-20	Epistola_B_Pauli_Apostoli_ad_Timotheum_Secunda
1100000034	et omnes, qui pie volunt vivere in christo iesu, persecutionem patientur.	2020-04-20	Epistola_B_Pauli_Apostoli_ad_Timotheum_Secunda
1100000035	mali autem homines et seductores proficient in peius, errantes, et in errorem mittentes.	2020-04-20	Epistola_B_Pauli_Apostoli_ad_Timotheum_Secunda
1100000036	tu vero permane in iis quae didicisti, et credita sunt tibi: sciens a quo didiceris:et quia ab infantia sacras litteras nosti, quae te possunt instruere ad salutem, per fidem quae est in christo iesu.	2020-04-20	Epistola_B_Pauli_Apostoli_ad_Timotheum_Secunda
1100000037	omnis scriptura divinitus inspirata utilis est ad docendum, ad arguendum, ad corripiendum, et erudiendum in iustitia:ut perfectus sit homo dei, ad omne opus bonum instructus.	2020-04-20	Epistola_B_Pauli_Apostoli_ad_Timotheum_Secunda
1100000038	caput 4 testificor coram deo, et iesu christo, qui iudicaturus est vivos et mortuos, per adventum ipsius, et regnum eius:praedica verbum, insta opportune, importune: argue, obsecra, increpa in omni patientia, et doctrina.	2020-04-20	Epistola_B_Pauli_Apostoli_ad_Timotheum_Secunda
1100000039	erit enim tempus, cum sanam doctrinam non sustinebunt, sed ad sua desideria coacervabunt sibi magistros, prurientes auribus,et a veritate quidem auditum avertent, ad fabulas autem convertentur.	2020-04-20	Epistola_B_Pauli_Apostoli_ad_Timotheum_Secunda
1100000040	tu vero vigila, in omnibus labora, opus fac evangelistae, ministerium tuum imple.  sobrius esto.	2020-04-20	Epistola_B_Pauli_Apostoli_ad_Timotheum_Secunda
1100000041	ego enim iam delibor, et tempus resolutionis meae instat.	2020-04-20	Epistola_B_Pauli_Apostoli_ad_Timotheum_Secunda
1100000042	bonum certamen certavi, cursum consummavi, fidem servavi.	2020-04-20	Epistola_B_Pauli_Apostoli_ad_Timotheum_Secunda
1100000043	in reliquo reposita est mihi corona iustitiae, quam reddet mihi dominus in illa die, iustus iudex: non solum autem mihi, sed et iis, qui diligunt adventum eius.	2020-04-20	Epistola_B_Pauli_Apostoli_ad_Timotheum_Secunda
1100000044	festina ad me venire cito.	2020-04-20	Epistola_B_Pauli_Apostoli_ad_Timotheum_Secunda
1100000045	demas enim me reliquit, diligens hoc saeculum, et abiit thessalonicam:crescens in galatiam, titus in dalmatiam.	2020-04-20	Epistola_B_Pauli_Apostoli_ad_Timotheum_Secunda
1100000046	lucas est mecum solus.  marcum assume, et adduc tecum: est enim mihi utilis in ministerium.	2020-04-20	Epistola_B_Pauli_Apostoli_ad_Timotheum_Secunda
1100000047	tychicum autem misi ephesum.	2020-04-20	Epistola_B_Pauli_Apostoli_ad_Timotheum_Secunda
1100000048	penulam, quam reliqui troade apud carpum, veniens affer tecum, et libros, maxime autem membranas.	2020-04-20	Epistola_B_Pauli_Apostoli_ad_Timotheum_Secunda
1100000049	alexander aerarius multa mala mihi ostendit: reddet illi dominus secundum opera eius:quem et tu devita: valde enim restitit verbis nostris.	2020-04-20	Epistola_B_Pauli_Apostoli_ad_Timotheum_Secunda
1100000050	in prima mea defensione nemo mihi affuit, sed omnes me dereliquerunt: non illis imputetur.	2020-04-20	Epistola_B_Pauli_Apostoli_ad_Timotheum_Secunda
1100000051	dominus autem mihi astitit, et confortavit me, ut per me praedicatio impleatur, et audiant omnes gentes: et liberatus sum de ore leonis.	2020-04-20	Epistola_B_Pauli_Apostoli_ad_Timotheum_Secunda
1100000052	liberavit me dominus ab omni opere malo: et salvum faciet in regnum suum caeleste, cui gloria in saecula saeculorum.  amen.	2020-04-20	Epistola_B_Pauli_Apostoli_ad_Timotheum_Secunda
1100000053	saluta priscam, et aquilam, et onesiphori domum.	2020-04-20	Epistola_B_Pauli_Apostoli_ad_Timotheum_Secunda
1100000054	erastus remansit corinthi.  trophimum autem reliqui infirmum mileti.	2020-04-20	Epistola_B_Pauli_Apostoli_ad_Timotheum_Secunda
1100000055	festina ante hiemem venire.  salutant te eubulus, et pudens, et linus, et claudia, et fratres omnes.	2020-04-20	Epistola_B_Pauli_Apostoli_ad_Timotheum_Secunda
1100000056	dominus iesus christus cum spiritu tuo.  gratia vobiscum.  amen.	2020-04-20	Epistola_B_Pauli_Apostoli_ad_Timotheum_Secunda
