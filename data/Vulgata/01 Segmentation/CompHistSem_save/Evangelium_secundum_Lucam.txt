1100000001	evangelium secundum lucam caput 1 quoniam quidem multi conati sunt ordinare narrationem, quae in nobis completae sunt, rerum:sicut tradiderunt nobis, qui ab initio ipsi viderunt, et ministri fuerunt sermonis:visum est et mihi, assecuto omnia a principio diligenter, ex ordine tibi scribere, optime theophile,ut cognoscas eorum verborum, de quibus eruditus es, veritatem.	2020-04-20	Evangelium_secundum_Lucam
1100000002	fuit in diebus herodis, regis iudaeae, sacerdos quidam nomine zacharias de vice abia, et uxor illius de filiabus aaron, et nomen eius elisabeth.	2020-04-20	Evangelium_secundum_Lucam
1100000003	erant autem iusti ambo ante deum, incedentes in omnibus mandatis et iustificationibus domini sine querela.	2020-04-20	Evangelium_secundum_Lucam
1100000004	et non erat illis filius, eo quod esset elisabeth sterilis, et ambo processissent in diebus suis.	2020-04-20	Evangelium_secundum_Lucam
1100000005	factum est autem, cum sacerdotio fungeretur in ordine vicis suae ante deum,secundum consuetudinem sacerdotii, sorte exiit ut incensum poneret, ingressus in templum domini:et omnis multitudo populi erat orans foris hora incensi.	2020-04-20	Evangelium_secundum_Lucam
1100000006	apparuit autem illi angelus domini, stans a dextris altaris incensi.	2020-04-20	Evangelium_secundum_Lucam
1100000007	et zacharias turbatus est videns, et timor irruit super eum.	2020-04-20	Evangelium_secundum_Lucam
1100000008	ait autem ad illum angelus: ne timeas, zacharia, quoniam exaudita est deprecatio tua: et uxor tua elisabeth pariet tibi filium, et vocabis nomen eius ioannem:et erit gaudium tibi, et exsultatio, et multi in nativitate eius gaudebunt:erit enim magnus coram domino: et vinum et siceram non bibet, et spiritu sancto replebitur adhuc ex utero matris suae:et multos filiorum israel convertet ad dominum deum ipsorum:et ipse praecedet ante illum in spiritu et virtute eliae: ut convertat corda patrum in filios, et incredulos ad prudentiam iustorum, parare domino plebem perfectam.	2020-04-20	Evangelium_secundum_Lucam
1100000009	et dixit zacharias ad angelum: unde hoc sciam?  ego enim sum senex, et uxor mea processit in diebus suis.	2020-04-20	Evangelium_secundum_Lucam
1100000010	et respondens angelus dixit ei: ego sum gabriel, qui asto ante deum: et missus sum loqui ad te, et haec tibi evangelizare.	2020-04-20	Evangelium_secundum_Lucam
1100000011	et ecce eris tacens, et non poteris loqui usque in diem quo haec fiant, pro eo quod non credidisti verbis meis, quae implebuntur in tempore suo.	2020-04-20	Evangelium_secundum_Lucam
1100000012	et erat plebs exspectans zachariam: et mirabantur quod tardaret ipse in templo.	2020-04-20	Evangelium_secundum_Lucam
1100000013	egressus autem non poterat loqui ad illos, et cognoverunt quod visionem vidisset in templo.  et ipse erat innuens illis, et permansit mutus.	2020-04-20	Evangelium_secundum_Lucam
1100000014	et factum est, ut impleti sunt dies officii eius, abiit in domum suam:post hos autem dies concepit elisabeth uxor eius, et occultabat se mensibus quinque, dicens:quia sic fecit mihi dominus in diebus, quibus respexit auferre opprobrium meum inter homines.	2020-04-20	Evangelium_secundum_Lucam
1100000015	in mense autem sexto, missus est angelus gabriel a deo in civitatem galilaeae, cui nomen nazareth,ad virginem desponsatam viro, cui nomen erat ioseph, de domo david: et nomen virginis maria.	2020-04-20	Evangelium_secundum_Lucam
1100000016	et ingressus angelus ad eam dixit: ave gratia plena: dominus tecum: benedicta tu in mulieribus.	2020-04-20	Evangelium_secundum_Lucam
1100000017	quae cum audisset, turbata est in sermone eius, et cogitabat qualis esset ista salutatio.	2020-04-20	Evangelium_secundum_Lucam
1100000018	et ait angelus ei: ne timeas, maria: invenisti enim gratiam apud deum.	2020-04-20	Evangelium_secundum_Lucam
1100000019	ecce concipies in utero, et paries filium, et vocabis nomen eius iesum:hic erit magnus, et filius altissimi vocabitur, et dabit illi dominus deus sedem david patris eius: et regnabit in domo iacob in aeternum,et regni eius non erit finis.	2020-04-20	Evangelium_secundum_Lucam
1100000020	dixit autem maria ad angelum: quomodo fiet istud, quoniam virum non cognosco? et respondens angelus dixit ei: spiritus sanctus superveniet in te, et virtus altissimi obumbrabit tibi.  ideoque et quod nascetur ex te sanctum, vocabitur filius dei.	2020-04-20	Evangelium_secundum_Lucam
1100000021	et ecce elisabeth cognata tua, et ipsa concepit filium in senectute sua: et hic mensis sextus est illi, quae vocatur sterilis:quia non erit impossibile apud deum omne verbum.	2020-04-20	Evangelium_secundum_Lucam
1100000022	dixit autem maria: ecce ancilla domini: fiat mihi secundum verbum tuum.  et discessit ab illa angelus.	2020-04-20	Evangelium_secundum_Lucam
1100000023	exsurgens autem maria in diebus illis, abiit in montana cum festinatione, in civitatem iuda:et intravit in domum zachariae, et salutavit elisabeth.	2020-04-20	Evangelium_secundum_Lucam
1100000024	et factum est, ut audivit salutationem mariae elisabeth, exsultavit infans in utero eius: et repleta est spiritu sancto elisabeth:et exclamavit voce magna, et dixit: benedicta tu inter mulieres, et benedictus fructus ventris tui.	2020-04-20	Evangelium_secundum_Lucam
1100000025	et unde hoc mihi, ut veniat mater domini mei ad me? ecce enim ut facta est vox salutationis tuae in auribus meis, exsultavit in gaudio infans in utero meo.	2020-04-20	Evangelium_secundum_Lucam
1100000026	et beata, quae credidisti, quoniam perficientur ea, quae dicta sunt tibi a domino.	2020-04-20	Evangelium_secundum_Lucam
1100000027	et ait maria: magnificat anima mea dominum: et exsultavit spiritus meus in deo salutari meo.	2020-04-20	Evangelium_secundum_Lucam
1100000028	quia respexit humilitatem ancillae suae: ecce enim ex hoc beatam me dicent omnes generationes, quia fecit mihi magna qui potens est: et sanctum nomen eius, et misericordia eius a progenie in progenies timentibus eum.	2020-04-20	Evangelium_secundum_Lucam
1100000029	fecit potentiam in brachio suo: dispersit superbos mente cordis sui.	2020-04-20	Evangelium_secundum_Lucam
1100000030	deposuit potentes de sede, et exaltavit humiles.	2020-04-20	Evangelium_secundum_Lucam
1100000031	esurientes implevit bonis: et divites dimisit inanes.	2020-04-20	Evangelium_secundum_Lucam
1100000032	suscepit israel puerum suum, recordatus misericordiae suae: sicut locutus est ad patres nostros, abraham et semini eius in saecula.	2020-04-20	Evangelium_secundum_Lucam
1100000033	mansit autem maria cum illa quasi mensibus tribus: et reversa est in domum suam.	2020-04-20	Evangelium_secundum_Lucam
1100000034	elisabeth autem impletum est tempus pariendi, et peperit filium.	2020-04-20	Evangelium_secundum_Lucam
1100000035	et audierunt vicini et cognati eius quia magnificavit dominus misericordiam suam cum illa, et congratulabantur ei.	2020-04-20	Evangelium_secundum_Lucam
1100000036	et factum est in die octavo, venerunt circumcidere puerum, et vocabant eum nomine patris sui zachariam.	2020-04-20	Evangelium_secundum_Lucam
1100000037	et respondens mater eius, dixit: nequaquam, sed vocabitur ioannes.	2020-04-20	Evangelium_secundum_Lucam
1100000038	et dixerunt ad illam: quia nemo est in cognatione tua, qui vocetur hoc nomine.	2020-04-20	Evangelium_secundum_Lucam
1100000039	innuebant autem patri eius, quem vellet vocari eum.	2020-04-20	Evangelium_secundum_Lucam
1100000040	et postulans pugillarem scripsit, dicens: ioannes est nomen eius.  et mirati sunt universi.	2020-04-20	Evangelium_secundum_Lucam
1100000041	apertum est autem illico os eius, et lingua eius, et loquebatur benedicens deum.	2020-04-20	Evangelium_secundum_Lucam
1100000042	et factus est timor super omnes vicinos eorum: et super omnia montana iudaeae divulgabantur omnia verba haec:et posuerunt omnes qui audierant in corde suo, dicentes: quis, putas, puer iste erit?  etenim manus domini erat cum illo.	2020-04-20	Evangelium_secundum_Lucam
1100000043	et zacharias pater eius repletus est spiritu sancto: et prophetavit, dicens: benedictus dominus deus israel, quia visitavit, et fecit redemptionem plebis suae: et erexit cornu salutis nobis in domo david pueri sui, sicut locutum est per os sanctorum, qui a saeculo sunt, prophetarum eius: salutem ex inimicis nostris, et de manu omnium qui oderunt nos: ad faciendam misericordiam cum patribus nostris: et memorari testamenti sui sancti: iusiurandum, quod iuravit ad abraham patrem nostrum, daturum se nobis ut sine timore, de manu inimicorum nostrorum liberati, serviamus illi in sanctitate et iustitia coram ipso, omnibus diebus nostris.	2020-04-20	Evangelium_secundum_Lucam
1100000044	et tu puer, propheta altissimi vocaberis: praeibis enim ante faciem domini parare vias eius, ad dandam scientiam salutis plebi eius in remissionem peccatorum eorum per viscera misericordiae dei nostri, in quibus visitavit nos, oriens ex alto: illuminare his qui in tenebris et in umbra mortis sedent: ad dirigendos pedes nostros in viam pacis.	2020-04-20	Evangelium_secundum_Lucam
1100000045	puer autem crescebat, et confortabatur spiritu: et erat in desertis usque in diem ostensionis suae ad israel.	2020-04-20	Evangelium_secundum_Lucam
1100000046	caput 2 factum est autem in diebus illis, exiit edictum a caesare augusto ut describeretur universus orbis.	2020-04-20	Evangelium_secundum_Lucam
1100000047	haec descriptio prima facta est a praeside syriae cyrino:et ibant omnes ut profiterentur singuli in suam civitatem.	2020-04-20	Evangelium_secundum_Lucam
1100000048	ascendit autem et ioseph a galilaea de civitate nazareth in iudaeam, in civitatem david, quae vocatur bethlehem: eo quod esset de domo et familia david,ut profiteretur cum maria desponsata sibi uxore praegnante.	2020-04-20	Evangelium_secundum_Lucam
1100000049	factum est autem, cum essent ibi, impleti sunt dies ut pareret.	2020-04-20	Evangelium_secundum_Lucam
1100000050	et peperit filium suum primogenitum, et pannis eum involvit, et reclinavit eum in praesepio: quia non erat eis locus in diversorio.	2020-04-20	Evangelium_secundum_Lucam
1100000051	et pastores erant in regione eadem vigilantes, et custodientes vigilias noctis super gregem suum.	2020-04-20	Evangelium_secundum_Lucam
1100000052	et ecce angelus domini stetit iuxta illos, et claritas dei circumfulsit illos, et timuerunt timore magno.	2020-04-20	Evangelium_secundum_Lucam
1100000053	et dixit illis angelus: nolite timere: ecce enim evangelizo vobis gaudium magnum, quod erit omni populo:quia natus est vobis hodie salvator, qui est christus dominus, in civitate david.	2020-04-20	Evangelium_secundum_Lucam
1100000054	et hoc vobis signum: invenietis infantem pannis involutum, et positum in praesepio.	2020-04-20	Evangelium_secundum_Lucam
1100000055	et subito facta est cum angelo multitudo militiae caelestis laudantium deum, et dicentium: gloria in altissimis deo, et in terra pax hominibus bonae voluntatis.	2020-04-20	Evangelium_secundum_Lucam
1100000056	et factum est, ut discesserunt ab eis angeli in caelum: pastores loquebantur ad invicem: transeamus usque bethlehem, et videamus hoc verbum, quod factum est, quod dominus ostendit nobis.	2020-04-20	Evangelium_secundum_Lucam
1100000057	et venerunt festinantes: et invenerunt mariam, et ioseph, et infantem positum in praesepio.	2020-04-20	Evangelium_secundum_Lucam
1100000058	videntes autem cognoverunt de verbo, quod dictum erat illis de puero hoc.	2020-04-20	Evangelium_secundum_Lucam
1100000059	et omnes qui audierunt, mirati sunt: et de his quae dicta erant a pastoribus ad ipsos.	2020-04-20	Evangelium_secundum_Lucam
1100000060	maria autem conservabat omnia verba haec, conferens in corde suo.	2020-04-20	Evangelium_secundum_Lucam
1100000061	et reversi sunt pastores glorificantes et laudantes deum in omnibus quae audierant et viderant, sicut dictum est ad illos.	2020-04-20	Evangelium_secundum_Lucam
1100000062	et postquam consummati sunt dies octo, ut circumcideretur puer, vocatum est nomen eius iesus, quod vocatum est ab angelo priusquam in utero conciperetur.	2020-04-20	Evangelium_secundum_Lucam
1100000063	et postquam impleti sunt dies purgationis eius secundum legem moysi, tulerunt illum in ierusalem, ut sisterent eum domino,sicut scriptum est in lege domini: quia omne masculinum adaperiens vulvam, sanctum domino vocabitur:et ut darent hostiam secundum quod dictum est in lege domini, par turturum, aut duos pullos columbarum.	2020-04-20	Evangelium_secundum_Lucam
1100000064	et ecce homo erat in ierusalem, cui nomen simeon, et homo iste iustus, et timoratus, exspectans consolationem israel: et spiritus sanctus erat in eo.	2020-04-20	Evangelium_secundum_Lucam
1100000065	et responsum acceperat a spiritu sancto, non visurum se mortem, nisi prius videret christum domini.	2020-04-20	Evangelium_secundum_Lucam
1100000066	et venit in spiritu in templum.  et cum inducerent puerum iesum parentes eius, ut facerent secundum consuetudinem legis pro eo,et ipse accepit eum in ulnas suas: et benedixit deum, et dixit: nunc dimittis servum tuum domine, secundum verbum tuum in pace: quia viderunt oculi mei salutare tuum, quod parasti ante faciem omnium populorum: lumen ad revelationem gentium, et gloriam plebis tuae israel.	2020-04-20	Evangelium_secundum_Lucam
1100000067	et erat pater eius et mater mirantes super his quae dicebantur de illo.	2020-04-20	Evangelium_secundum_Lucam
1100000068	et benedixit illis simeon, et dixit ad mariam matrem eius: ecce positus est hic in ruinam et in resurrectionem multorum in israel, et in signum cui contradicetur:et tuam ipsius animam pertransibit gladius ut revelentur ex multis cordibus cogitationes.	2020-04-20	Evangelium_secundum_Lucam
1100000069	et erat anna prophetissa, filia phanuel, de tribu aser: haec processerat in diebus multis, et vixerat cum viro suo annis septem a virginitate sua.	2020-04-20	Evangelium_secundum_Lucam
1100000070	et haec vidua usque ad annos octoginta quatuor: quae non discedebat de templo, ieiuniis et obsecrationibus serviens nocte ac die.	2020-04-20	Evangelium_secundum_Lucam
1100000071	et haec, ipsa hora superveniens, confitebatur domino: et loquebatur de illo omnibus, qui exspectabant redemptionem israel.	2020-04-20	Evangelium_secundum_Lucam
1100000072	et ut perfecerunt omnia secundum legem domini, reversi sunt in galilaeam in civitatem suam nazareth.	2020-04-20	Evangelium_secundum_Lucam
1100000073	puer autem crescebat, et confortabatur plenus sapientia: et gratia dei erat in illo.	2020-04-20	Evangelium_secundum_Lucam
1100000074	et ibant parentes eius per omnes annos in ierusalem, in die solemni paschae.	2020-04-20	Evangelium_secundum_Lucam
1100000075	et cum factus esset annorum duodecim, ascendentibus illis ierosolymam secundum consuetudinem diei festi,consummatisque diebus, cum redirent, remansit puer iesus in ierusalem, et non cognoverunt parentes eius.	2020-04-20	Evangelium_secundum_Lucam
1100000076	existimantes autem illum esse in comitatu, venerunt iter diei, et requirebant eum inter cognatos et notos.	2020-04-20	Evangelium_secundum_Lucam
1100000077	et non invenientes, regressi sunt in ierusalem, requirentes eum.	2020-04-20	Evangelium_secundum_Lucam
1100000078	et factum est, post triduum invenerunt illum in templo sedentem in medio doctorum, audientem illos, et interrogantem eos.	2020-04-20	Evangelium_secundum_Lucam
1100000079	stupebant autem omnes qui eum audiebant, super prudentia et responsis eius.	2020-04-20	Evangelium_secundum_Lucam
1100000080	et videntes admirati sunt.  et dixit mater eius ad illum: fili, quid fecisti nobis sic?  ecce pater tuus et ego dolentes quaerebamus te.	2020-04-20	Evangelium_secundum_Lucam
1100000081	et ait ad illos: quid est quod me quaerebatis?  nesciebatis quia in his quae patris mei sunt, oportet me esse? et ipsi non intellexerunt verbum quod locutus est ad eos.	2020-04-20	Evangelium_secundum_Lucam
1100000082	et descendit cum eis, et venit nazareth: et erat subditus illis.  et mater eius conservabat omnia verba haec in corde suo.	2020-04-20	Evangelium_secundum_Lucam
1100000083	et iesus proficiebat sapientia, et aetate, et gratia apud deum et homines.	2020-04-20	Evangelium_secundum_Lucam
1100000084	caput 3 anno autem quintodecimo imperii tiberii caesaris, procurante pontio pilato iudaeam, tetrarcha autem galiaeae herode, philippo autem fratre eius tetrarcha ituraeae, et trachonitidis regionis, et lysania abilinae tetrarcha,sub principibus sacerdotum anna et caipha: factum est verbum domini super ioannem, zachariae filium, in deserto.	2020-04-20	Evangelium_secundum_Lucam
1100000085	et venit in omnem regionem iordanis, praedicans baptismum poenitentiae in remissionem peccatorum,sicut scriptum est in libro sermonum isaiae prophetae: vox clamantis in deserto: parate viam domini; rectas facite semitas eius: omnis vallis implebitur, et omnis mons, et collis humiliabitur: et erunt prava in directa, et aspera in vias planas: et videbit omnis caro salutare dei.	2020-04-20	Evangelium_secundum_Lucam
1100000086	dicebat ergo ad turbas quae exibant ut baptizarentur ab ipso: genimina viperarum, quis ostendit vobis fugere a ventura ira? facite ergo fructus dignos poenitentiae, et ne coeperitis dicere: patrem habemus abraham.  dico enim vobis quia potens est deus de lapidibus istis suscitare filios abrahae.	2020-04-20	Evangelium_secundum_Lucam
1100000087	iam enim securis ad radicem arborum posita est.  omnis ergo arbor non faciens fructum bonum, excidetur, et in ignem mittetur.	2020-04-20	Evangelium_secundum_Lucam
1100000088	et interrogabant eum turbae, dicentes: quid ergo faciemus? respondens autem dicebat illis: qui habet duas tunicas, det non habenti: et qui habet escas, similiter faciat.	2020-04-20	Evangelium_secundum_Lucam
1100000089	venerunt autem et publicani ut baptizarentur, et dixerunt ad illum: magister, quid faciemus? at ille dixit ad eos: nihil amplius, quam quod constitutum est vobis, faciatis.	2020-04-20	Evangelium_secundum_Lucam
1100000090	interrogabant autem eum et milites, dicentes: quid faciemus et nos?  et ait illis: neminem concutiatis, neque calumniam faciatis: et contenti estote stipendiis vestris.	2020-04-20	Evangelium_secundum_Lucam
1100000091	existimante autem populo, et cogitantibus omnibus in cordibus suis de ioanne, ne forte ipse esset christus,respondit ioannes, dicens omnibus: ego quidem aqua baptizo vos: veniet autem fortior me, cuius non sum dignus solvere corrigiam calceamentorum eius: ipse vos baptizabit in spiritu sancto et igni:cuius ventilabrum in manu eius, et purgabit aream suam, et congregabit triticum in horreum suum, paleas autem comburet igni inextinguibili.	2020-04-20	Evangelium_secundum_Lucam
1100000092	multa quidem et alia exhortans evangelizabat populo.	2020-04-20	Evangelium_secundum_Lucam
1100000093	herodes autem tetrarcha cum corriperetur ab illo de herodiade uxore fratris sui, et de omnibus malis quae fecit herodes,adiecit et hoc super omnia, et inclusit ioannem in carcere.	2020-04-20	Evangelium_secundum_Lucam
1100000094	factum est autem cum baptizaretur omnis populus, et iesu baptizato, et orante, apertum est caelum:et descendit spiritus sanctus corporali specie sicut columba in ipsum: et vox de caelo facta est: tu es filius meus dilectus, in te complacui mihi.	2020-04-20	Evangelium_secundum_Lucam
1100000095	et ipse iesus erat incipiens quasi annorum triginta, ut putabatur, filius ioseph, qui fuit heli, qui fuit mathat,qui fuit levi, qui fuit melchi, qui fuit ianne, qui fuit ioseph,qui fuit mathathiae, qui fuit amos, qui fuit nahum, qui fuit hesli, qui fuit nagge,qui fuit mahath, qui fuit mathathiae, qui fuit semei, qui fuit ioseph, qui fuit iuda,qui fuit ioanna, qui fuit resa, qui fuit zorobabel, qui fuit salatheil, qui fuit neri,qui fuit melchi, qui fuit addi, qui fuit cosan, qui fuit elmadan, qui fuit her,qui fuit iesu, qui fuit eliezer, qui fuit iorim, qui fuit mathat, qui fuit levi,qui fuit simeon, qui fuit iuda, qui fuit ioseph, qui fuit iona, qui fuit eliakim,qui fuit melea, qui fuit menna, qui fuit mathatha, qui fuit natham, qui fuit david,qui fuit iesse, qui fuit obed, qui fuit booz, qui fuit salmon, qui fuit naasson,qui fuit aminadab, qui fuit aram, qui fuit esron, qui fuit phares, qui fuit iudae,qui fuit iacob, qui fuit isaac, qui fuit abrahae, qui fuit thare, qui fuit nachor,qui fuit sarug, qui fuit ragau, qui fuit phaleg, qui fuit heber, qui fuit sale,qui fuit cainan, qui fuit arphaxad, qui fuit sem, qui fuit noe, qui fuit lamech,qui fuit methusale, qui fuit henoch, qui fuit iared, qui fuit malaleel, qui fuit cainan,qui fuit henos, qui fuit seth, qui fuit adam, qui fuit dei.	2020-04-20	Evangelium_secundum_Lucam
1100000096	caput 4 iesus autem plenus spiritu sancto regressus est a iordane: et agebatur a spiritu in desertumdiebus quadraginta, et tentabatur a diabolo.  et nihil manducavit in diebus illis: et consummatis illis esuriit.	2020-04-20	Evangelium_secundum_Lucam
1100000097	dixit autem illi diabolus: si filius dei es, dic lapidi huic ut panis fiat.	2020-04-20	Evangelium_secundum_Lucam
1100000098	et respondit ad illum iesus: scriptum est: quia non in solo pane vivit homo, sed in omni verbo dei.	2020-04-20	Evangelium_secundum_Lucam
1100000099	et duxit illum diabolus in montem excelsum, et ostendit illi omnia regna orbis terrae in momento temporis,et ait illi: tibi dabo potestatem hanc universam, et gloriam illorum: quia mihi tradita sunt, et cui volo do illa.	2020-04-20	Evangelium_secundum_Lucam
1100000100	tu ergo si adoraveris coram me, erunt tua omnia.	2020-04-20	Evangelium_secundum_Lucam
1100000101	et respondens iesus, dixit illi: scriptum est: dominum deum tuum adorabis, et illi soli servies.	2020-04-20	Evangelium_secundum_Lucam
1100000102	et duxit illum in ierusalem, et statuit eum super pinnam templi, et dixit illi: si filius dei es, mitte te hinc deorsum.	2020-04-20	Evangelium_secundum_Lucam
1100000103	scriptum est enim quod angelis suis mandavit de te, ut conservent te:et quia in manibus tollent te, ne forte offendas ad lapidem pedem tuum.	2020-04-20	Evangelium_secundum_Lucam
1100000104	et respondens iesus, ait illi: dictum est: non tentabis dominum deum tuum.	2020-04-20	Evangelium_secundum_Lucam
1100000105	et consummata omni tentatione, diabolus recessit ab illo, usque ad tempus.	2020-04-20	Evangelium_secundum_Lucam
1100000106	et regressus est iesus in virtute spiritus in galilaeam, et fama exiit per universam regionem de illo.	2020-04-20	Evangelium_secundum_Lucam
1100000107	et ipse docebat in synagogis eorum, et magnificabatur ab omnibus.	2020-04-20	Evangelium_secundum_Lucam
1100000108	et venit nazareth, ubi erat nutritus, et intravit secundum consuetudinem suam die sabbati in synagogam, et surrexit legere.	2020-04-20	Evangelium_secundum_Lucam
1100000109	et traditus est illi liber isaiae prophetae.  et ut revolvit librum, invenit locum ubi scriptum erat:spiritus domini super me: propter quod unxit me, evangelizare pauperibus misit me, sanare contritos corde,praedicare captivis remissionem, et caecis visum, dimittere confractos in remissionem, praedicare annum domini acceptum et diem retributionis.	2020-04-20	Evangelium_secundum_Lucam
1100000110	et cum plicuisset librum, reddit ministro, et sedit.  et omnium in synagoga oculi erant intendentes in eum.	2020-04-20	Evangelium_secundum_Lucam
1100000111	coepit autem dicere ad illos: quia hodie impleta est haec scriptura in auribus vestris.	2020-04-20	Evangelium_secundum_Lucam
1100000112	et omnes testimonium illi dabant: et mirabantur in verbis gratiae, quae procedebant de ore ipsius, et dicebant: nonne hic est filius ioseph? et ait illis: utique dicetis mihi hanc similitudinem: medice cura teipsum: quanta audivimus facta in capharnaum, fac et hic in patria tua.	2020-04-20	Evangelium_secundum_Lucam
1100000113	ait autem: amen dico vobis, quia nemo propheta acceptus est in patria sua.	2020-04-20	Evangelium_secundum_Lucam
1100000114	in veritate dico vobis, multae viduae erant in diebus eliae in israel, quando clausum est caelum annis tribus et mensibus sex, cum facta esset fames magna in omni terra:et ad nullam illarum missus est elias, nisi in sarepta sidoniae, ad mulierem viduam.	2020-04-20	Evangelium_secundum_Lucam
1100000115	et multi leprosi erant in israel sub eliseo propheta: et nemo eorum mundatus est nisi naaman syrus.	2020-04-20	Evangelium_secundum_Lucam
1100000116	et repleti sunt omnes in synagoga ira, haec audientes.	2020-04-20	Evangelium_secundum_Lucam
1100000117	et surrexerunt, et eiecerunt illum extra civitatem: et duxerunt illum usque ad supercilium montis, super quem civitas illorum erat aedificata, ut praecipitarent eum.	2020-04-20	Evangelium_secundum_Lucam
1100000118	ipse autem transiens per medium illorum, ibat.	2020-04-20	Evangelium_secundum_Lucam
1100000119	et descendit in capharnaum civitatem galilaeae, ibique docebat illos sabbatis.	2020-04-20	Evangelium_secundum_Lucam
1100000120	et stupebant in doctrina eius, quia in potestate erat sermo ipsius.	2020-04-20	Evangelium_secundum_Lucam
1100000121	et in synagoga erat homo habens daemonium immundum, et exclamavit voce magna,dicens: sine, quid nobis et tibi, iesu nazarene?  venisti perdere nos?  scio te quis sis, sanctus dei.	2020-04-20	Evangelium_secundum_Lucam
1100000122	et increpavit illum iesus, dicens: obmutesce, et exi ab eo.  et cum proiecisset illum daemonium in medium, exiit ab illo, nihilque illum nocuit.	2020-04-20	Evangelium_secundum_Lucam
1100000123	et factus est pavor in omnibus, et colloquebantur ad invicem, dicentes: quod est hoc verbum, quia in potestate et virtute imperat immundis spiritibus, et exeunt? et divulgabatur fama de illo in omnem locum regionis.	2020-04-20	Evangelium_secundum_Lucam
1100000124	surgens autem iesus de synagoga, introivit in domum simonis.  socrus autem simonis tenebatur magnis febribus: et rogaverunt illum pro ea.	2020-04-20	Evangelium_secundum_Lucam
1100000125	et stans super illam imperavit febri: et dimisit illam.  et continuo surgens, ministrabat illis.	2020-04-20	Evangelium_secundum_Lucam
1100000126	cum autem sol occidisset, omnes qui habebant infirmos variis languoribus, ducebant illos ad eum.  at ille singulis manus imponens, curabat eos.	2020-04-20	Evangelium_secundum_Lucam
1100000127	exibant autem daemonia a multis clamantia, et dicentia: quia tu es filius dei: et increpans non sinebat ea loqui: quia sciebant ipsum esse christum.	2020-04-20	Evangelium_secundum_Lucam
1100000128	facta autem die egressus ibat in desertum locum, et turbae requirebant eum, et venerunt usque ad ipsum: et detinebant illum ne discederet ab eis.	2020-04-20	Evangelium_secundum_Lucam
1100000129	quibus ille ait: quia et aliis civitatibus oportet me evangelizare regnum dei: quia ideo missus sum.	2020-04-20	Evangelium_secundum_Lucam
1100000130	et erat praedicans in synagogis galilaeae.	2020-04-20	Evangelium_secundum_Lucam
1100000131	caput 5 factum est autem, cum turbae irruerunt in eum ut audirent verbum dei, et ipse stabat secus stagnum genesareth.	2020-04-20	Evangelium_secundum_Lucam
1100000132	et vidit duas naves stantes secus stagnum: piscatores autem descenderant, et lavabant retia.	2020-04-20	Evangelium_secundum_Lucam
1100000133	ascendens autem in unam navim, quae erat simonis, rogavit eum a terra reducere pusillum.  et sedens docebat de navicula turbas.	2020-04-20	Evangelium_secundum_Lucam
1100000134	ut cessavit autem loqui, dixit ad simonem: duc in altum, et laxate retia vestra in capturam.	2020-04-20	Evangelium_secundum_Lucam
1100000135	et respondens simon, dixit illi: praeceptor, per totam noctem laborantes nihil cepimus: in verbo autem tuo laxabo rete.	2020-04-20	Evangelium_secundum_Lucam
1100000136	et cum hoc fecissent, concluserunt piscium multitudinem copiosam: rumpebatur autem rete eorum.	2020-04-20	Evangelium_secundum_Lucam
1100000137	et annuerunt sociis, qui erant in alia navi, ut venirent, et adiuvarent eos.  et venerunt, et impleverunt ambas naviculas, ita ut pene mergerentur.	2020-04-20	Evangelium_secundum_Lucam
1100000138	quod cum videret simon petrus, procidit ad genua iesu, dicens: exi a me, quia homo peccator sum, domine.	2020-04-20	Evangelium_secundum_Lucam
1100000139	stupor enim circumdederat eum, et omnes qui cum illo erant, in captura piscium, quam ceperant:similiter autem iacobum et ioannem, filios zebedaei, qui erant socii simonis.  et ait ad simonem iesus: noli timere: ex hoc iam homines eris capiens.	2020-04-20	Evangelium_secundum_Lucam
1100000140	et subductis ad terram navibus, relictis omnibus, secuti sunt eum.	2020-04-20	Evangelium_secundum_Lucam
1100000141	et factum est, cum esset in una civitatum, et ecce vir plenus lepra, et videns iesum, et procidens in faciem, rogavit eum, dicens: domine, si vis, potes me mundare.	2020-04-20	Evangelium_secundum_Lucam
1100000142	et extendens manum, tetigit eum dicens: volo: mundare.  et confestim lepra discessit ab illo.	2020-04-20	Evangelium_secundum_Lucam
1100000143	et ipse praecepit illi ut nemini diceret: sed, vade, ostende te sacerdoti, et offer pro emundatione tua, sicut praecepit moyses, in testimonium illis.	2020-04-20	Evangelium_secundum_Lucam
1100000144	perambulabat autem magis sermo de illo: et conveniebant turbae multae ut audirent, et curarentur ab infirmitatibus suis.	2020-04-20	Evangelium_secundum_Lucam
1100000145	ipse autem secedebat in desertum, et orabat.	2020-04-20	Evangelium_secundum_Lucam
1100000146	et factum est in una dierum, et ipse sedebat docens.  et erant pharisaei sedentes, et legis doctores, qui venerant ex omni castello galilaeae, et iudaeae, et ierusalem: et virtus domini erat ad sanandum eos.	2020-04-20	Evangelium_secundum_Lucam
1100000147	et ecce viri portantes in lecto hominem, qui erat paralyticus: et quaerebant eum inferre, et ponere ante eum.	2020-04-20	Evangelium_secundum_Lucam
1100000148	et non invenientes qua parte illum inferrent prae turba, ascenderunt supra tectum, et per tegulas summiserunt eum cum lecto in medium ante iesum.	2020-04-20	Evangelium_secundum_Lucam
1100000149	quorum fidem ut vidit, dixit: homo, remittuntur tibi peccata tua.	2020-04-20	Evangelium_secundum_Lucam
1100000150	et coeperunt cogitare scribae et pharisaei, dicentes: quis est hic, qui loquitur blasphemias?  quis potest dimittere peccata, nisi solus deus? ut cognovit autem iesus cogitationes eorum, respondens, dixit ad illos: quid cogitatis in cordibus vestris? quid est facilius dicere: dimittuntur tibi peccata: an dicere: surge, et ambula? ut autem sciatis quia filius hominis habet potestatem in terra dimittendi peccata, (ait paralytico) tibi dico, surge, tolle lectum tuum, et vade in domum tuam.	2020-04-20	Evangelium_secundum_Lucam
1100000151	et confestim consurgens coram illis, tulit lectum in quo iacebat: et abiit in domum suam, magnificans deum.	2020-04-20	Evangelium_secundum_Lucam
1100000152	et stupor apprehendit omnes, et magnificabant deum.  et repleti sunt timore, dicentes: quia vidimus mirabilia hodie.	2020-04-20	Evangelium_secundum_Lucam
1100000153	et post haec exiit, et vidit publicanum nomine levi, sedentem ad telonium, et ait illi: sequere me.	2020-04-20	Evangelium_secundum_Lucam
1100000154	et relictis omnibus, surgens secutus est eum.	2020-04-20	Evangelium_secundum_Lucam
1100000155	et fecit ei convivium magnum levi in domo sua: et erat turba multa publicanorum, et aliorum qui cum illis erant discumbentes.	2020-04-20	Evangelium_secundum_Lucam
1100000156	et murmurabant pharisaei et scribae eorum, dicentes ad discipulos eius: quare cum publicanis et peccatoribus manducatis et bibitis? et respondens iesus, dixit ad illos: non egent qui sani sunt medico, sed qui male habent.	2020-04-20	Evangelium_secundum_Lucam
1100000157	non veni vocare iustos, sed peccatores ad poenitentiam.	2020-04-20	Evangelium_secundum_Lucam
1100000158	at illi dixerunt ad eum: quare discipuli ioannis ieiunant frequenter, et obsecrationes faciunt, similiter et pharisaeorum: tui autem edunt et bibunt? quibus ipse ait: numquid potestis filios sponsi, dum cum illis est sponsus, facere ieiunare? venient autem dies, cum ablatus fuerit ab illis sponsus: tunc ieiunabunt in illis diebus.	2020-04-20	Evangelium_secundum_Lucam
1100000159	dicebat autem et similitudinem ad illos: quia nemo commissuram a novo vestimento immittit in vestimentum vetus: alioquin et novum rumpit, et veteri non convenit commissura a novo.	2020-04-20	Evangelium_secundum_Lucam
1100000160	et nemo mittit vinum novum in utres veteres: alioquin rumpet vinum novum utres, et ipsum effundetur, et utres peribunt:sed vinum novum in utres novos mittendum est, et utraque conservantur.	2020-04-20	Evangelium_secundum_Lucam
1100000161	et nemo bibens vetus, statim vult novum: dicit enim: vetus melius est.	2020-04-20	Evangelium_secundum_Lucam
1100000162	caput 6 factum est autem in sabbato secundo, primo, cum transiret per sata, vellebant discipuli eius spicas, et manducabant confricantes manibus.	2020-04-20	Evangelium_secundum_Lucam
1100000163	quidam autem pharisaeorum, dicebant illis: quid facitis quod non licet in sabbatis? et respondens iesus ad eos, dixit: nec hoc legistis quod fecit david, cum esurisset ipse, et qui cum illo erant? quomodo intravit in domum dei, et panes propositionis sumpsit, et manducavit, et dedit his qui cum ipso erant: quos non licet manducare nisi tantum sacerdotibus? et dicebat illis: quia dominus est filius hominis etiam sabbati.	2020-04-20	Evangelium_secundum_Lucam
1100000164	factum est autem in alio sabbato, ut intraret in synagogam, et doceret.  et erat ibi homo, et manus eius dextra erat arida.	2020-04-20	Evangelium_secundum_Lucam
1100000165	observabant autem scribae et pharisaei si in sabbato curaret, ut invenirent unde accusarent eum.	2020-04-20	Evangelium_secundum_Lucam
1100000166	ipse vero sciebat cogitationes eorum: et ait homini qui habebat manum aridam: surge, et sta in medium.  et surgens stetit.	2020-04-20	Evangelium_secundum_Lucam
1100000167	ait autem ad illos iesus: interrogo vos si licet sabbatis benefacere, an male: animam salvam facere, an perdere? et circumspectis omnibus dixit homini: extende manum tuam.  et extendit: et restituta est manus eius.	2020-04-20	Evangelium_secundum_Lucam
1100000168	ipsi autem repleti sunt insipientia, et colloquebantur ad invicem, quidnam facerent iesu.	2020-04-20	Evangelium_secundum_Lucam
1100000169	factum est autem in illis diebus, exiit in montem orare, et erat pernoctans in oratione dei.	2020-04-20	Evangelium_secundum_Lucam
1100000170	et cum dies factus esset, vocavit discipulos suos: et elegit duodecim ex ipsis (quos et apostolos nominavit):simonem, quem cognominavit petrum, et andream fratrem eius, iacobum, et ioannem, philippum, et bartholomaeum,matthaeum, et thomam, iacobum alphaei, et simonem, qui vocatur zelotes,et iudam iacobi, et iudam iscariotem, qui fuit proditor.	2020-04-20	Evangelium_secundum_Lucam
1100000171	et descendens cum illis, stetit in loco campestri, et turba discipulorum eius, et multitudo copiosa plebis ab omni iudaea, et ierusalem, et maritima, et tyri, et sidonis,qui venerant ut audirent eum, et sanarentur a languoribus suis.  et qui vexabantur a spiritibus immundis, curabantur.	2020-04-20	Evangelium_secundum_Lucam
1100000172	et omnis turba quaerebat eum tangere: quia virtus de illo exibat, et sanabat omnes.	2020-04-20	Evangelium_secundum_Lucam
1100000173	et ipse elevatis oculis in discipulis suis, dicebat: beati pauperes, quia vestrum est regnum dei.	2020-04-20	Evangelium_secundum_Lucam
1100000174	beati qui nunc esuritis, quia saturabimini.  beati qui nunc fletis, quia ridebitis.	2020-04-20	Evangelium_secundum_Lucam
1100000175	beati eritis cum vos oderint homines, et cum separaverint vos, et exprobraverint, et eiicerint nomen vestrum tamquam malum propter filium hominis.	2020-04-20	Evangelium_secundum_Lucam
1100000176	gaudete in illa die, et exsultate: ecce enim merces vestra multa est in caelo: secundum haec enim faciebant prophetis patres eorum.	2020-04-20	Evangelium_secundum_Lucam
1100000177	verumtamen vae vobis divitibus, quia habetis consolationem vestram.	2020-04-20	Evangelium_secundum_Lucam
1100000178	vae vobis, qui saturati estis: quia esurietis.  vae vobis, qui ridetis nunc: quia lugebitis et flebitis.	2020-04-20	Evangelium_secundum_Lucam
1100000179	vae cum benedixerint vobis homines: secundum haec enim faciebant pseudoprophetis patres eorum.	2020-04-20	Evangelium_secundum_Lucam
1100000180	sed vobis dico, qui auditis: diligite inimicos vestros, benefacite his qui oderunt vos.	2020-04-20	Evangelium_secundum_Lucam
1100000181	benedicite maledicentibus vobis, et orate pro calumniantibus vos.	2020-04-20	Evangelium_secundum_Lucam
1100000182	et qui te percutit in maxillam, praebe et alteram.  et ab eo qui aufert tibi vestimentum, etiam tunicam noli prohibere.	2020-04-20	Evangelium_secundum_Lucam
1100000183	omni autem petenti te, tribue: et qui aufert quae tua sunt, ne repetas.	2020-04-20	Evangelium_secundum_Lucam
1100000184	et prout vultis ut faciant vobis homines, et vos facite illis similiter.	2020-04-20	Evangelium_secundum_Lucam
1100000185	et si diligitis eos qui vos diligunt, quae vobis est gratia?  nam et peccatores diligentes se diligunt.	2020-04-20	Evangelium_secundum_Lucam
1100000186	et si benefeceritis his qui vobis benefaciunt, quae vobis est gratia?  siquidem et peccatores hoc faciunt.	2020-04-20	Evangelium_secundum_Lucam
1100000187	et si mutuum dederitis his a quibus speratis recipere, quae gratia est vobis?  nam et peccatores peccatoribus foenerantur, ut recipiant aequalia.	2020-04-20	Evangelium_secundum_Lucam
1100000188	verumtamen diligite inimicos vestros: benefacite, et mutuum date, nihil inde sperantes: et erit merces vestra multa, et eritis filii altissimi, quia ipse benignus est super ingratos et malos.	2020-04-20	Evangelium_secundum_Lucam
1100000189	estote ergo misericordes sicut et pater vester misericors est.	2020-04-20	Evangelium_secundum_Lucam
1100000190	nolite iudicare, et non iudicabimini: nolite condemnare, et non condemnabimini.  dimitte, et dimittemini.	2020-04-20	Evangelium_secundum_Lucam
1100000191	date, et dabitur vobis: mensuram bonam, et confertam, et coagitatam, et supereffluentem dabunt in sinum vestrum.  eadem quippe mensura, qua mensi fueritis, remetietur vobis.	2020-04-20	Evangelium_secundum_Lucam
1100000192	dicebat autem illis et similitudinem: numquid potest caecus caecum ducere?  nonne ambo in foveam cadunt? non est discipulus super magistrum: perfectus autem omnis erit, si sit sicut magister eius.	2020-04-20	Evangelium_secundum_Lucam
1100000193	quid autem vides festucam in oculo fratris tui, trabem autem, quae in oculo tuo est, non consideras? aut quomodo potes dicere fratri tuo: frater, sine eiiciam festucam de oculo tuo: ipse in oculo tuo trabem non videns?  hypocrita, eiice primum trabem de oculo tuo: et tunc perspicies ut educas festucam de oculo fratris tui.	2020-04-20	Evangelium_secundum_Lucam
1100000194	non est enim arbor bona, quae facit fructus malos: neque arbor mala, faciens fructum bonum.	2020-04-20	Evangelium_secundum_Lucam
1100000195	unaquaeque enim arbor de fructu suo cognoscitur.  neque enim de spinis colligunt ficus: neque de rubo vindemiant uvam.	2020-04-20	Evangelium_secundum_Lucam
1100000196	bonus homo de bono thesauro cordis sui profert bonum: et malus homo de malo thesauro profert malum.  ex abundantia enim cordis os loquitur.	2020-04-20	Evangelium_secundum_Lucam
1100000197	quid autem vocatis me domine, domine: et non facitis quae dico? omnis qui venit ad me, et audit sermones meos, et facit eos, ostendam vobis cui similis sit:similis est homini aedificanti domum, qui fodit in altum, et posuit fundamentum super petram: inundatione autem facta, illisum est flumen domui illi, et non potuit eam movere: fundata enim erat super petram.	2020-04-20	Evangelium_secundum_Lucam
1100000198	qui autem audit, et non facit, similis est homini aedificanti domum suam super terram sine fundamento: in quam illisus est fluvius, et continuo cecidit: et facta est ruina domus illius magna.	2020-04-20	Evangelium_secundum_Lucam
1100000199	caput 7 cum autem implesset omnia verba sua in aures plebis, intravit capharnaum.	2020-04-20	Evangelium_secundum_Lucam
1100000200	centurionis autem cuiusdam servus male habens, erat moriturus: qui illi erat pretiosus.	2020-04-20	Evangelium_secundum_Lucam
1100000201	et cum audisset de iesu, misit ad eum seniores iudaeorum, rogans eum ut veniret et salvaret servum eius.	2020-04-20	Evangelium_secundum_Lucam
1100000202	at illi cum venissent ad iesum, rogabant eum sollicite, dicentes ei: quia dignus est ut hoc illi praestes:diligit enim gentem nostram, et synagogam ipse aedificavit nobis.	2020-04-20	Evangelium_secundum_Lucam
1100000203	iesus autem ibat cum illis.  et cum iam non longe esset a domo, misit ad eum centurio amicos, dicens: domine, noli vexari: non enim sum dignus ut sub tectum meum intres:propter quod et meipsum non sum dignum arbitratus ut venirem ad te: sed dic verbo, et sanabitur puer meus.	2020-04-20	Evangelium_secundum_Lucam
1100000204	nam et ego homo sum sub potestate constitutus, habens sub me milites: et dico huic, vade, et vadit: et alii, veni, et venit: et servo meo, fac hoc, et facit.	2020-04-20	Evangelium_secundum_Lucam
1100000205	quo audito iesus miratus est: et conversus sequentibus se turbis, dixit: amen dico vobis, nec in israel tantam fidem inveni.	2020-04-20	Evangelium_secundum_Lucam
1100000206	et reversi, qui missi fuerant, domum, invenerunt servum, qui languerat, sanum.	2020-04-20	Evangelium_secundum_Lucam
1100000207	et factum est: deinceps ibat in civitatem quae vocatur naim: et ibant cum eo discipuli eius et turba copiosa.	2020-04-20	Evangelium_secundum_Lucam
1100000208	cum autem appropinquaret portae civitatis, ecce defunctus efferebatur filius unicus matris suae: et haec vidua erat: et turba civitatis multa cum illa.	2020-04-20	Evangelium_secundum_Lucam
1100000209	quam cum vidisset dominus, misericordia motus super eam, dixit illi: noli flere.	2020-04-20	Evangelium_secundum_Lucam
1100000210	et accessit, et tetigit loculum. ( hi autem qui portabant, steterunt.)  et ait: adolescens, tibi dico, surge.	2020-04-20	Evangelium_secundum_Lucam
1100000211	et resedit qui erat mortuus, et coepit loqui.  et dedit illum matri suae.	2020-04-20	Evangelium_secundum_Lucam
1100000212	accepit autem omnes timor: et magnificabant deum, dicentes: quia propheta magnus surrexit in nobis: et quia deus visitavit plebem suam.	2020-04-20	Evangelium_secundum_Lucam
1100000213	et exiit hic sermo in universam iudaeam de eo, et in omnem circa regionem.	2020-04-20	Evangelium_secundum_Lucam
1100000214	et nuntiaverunt ioanni discipuli eius de omnibus his.	2020-04-20	Evangelium_secundum_Lucam
1100000215	et convocavit duos de discipulis suis ioannes, et misit ad iesum, dicens: tu es qui venturus es, an alium exspectamus? cum autem venissent ad eum viri, dixerunt: ioannes baptista misit nos ad te dicens: tu es qui venturus es, an alium exspectamus?( in ipsa autem hora multos curavit a languoribus, et plagis, et spiritibus malis, et caecis multis donavit visum.) et respondens, dixit illis: euntes renuntiate ioanni quae audistis et vidistis: quia caeci vident, claudi ambulant, leprosi mundantur, surdi audiunt, mortui resurgunt, pauperes evangelizantur:et beatus est quicumque non fuerit scandalizatus in me.	2020-04-20	Evangelium_secundum_Lucam
1100000216	et cum discessissent nuntii ioannis, coepit de ioanne dicere ad turbas: quid existis in desertum videre?  arundinem vento agitatam? sed quid existis videre?  hominem mollibus vestibus indutum?  ecce qui in veste pretiosa sunt et deliciis, in domibus regum sunt.	2020-04-20	Evangelium_secundum_Lucam
1100000217	sed quid existis videre?  prophetam?  utique dico vobis, et plus quam prophetam:hic est, de quo scriptum est: ecce mitto angelum meum ante faciem tuam, qui praeparabit viam tuam ante te.	2020-04-20	Evangelium_secundum_Lucam
1100000218	dico enim vobis: maior inter natos mulierum propheta ioanne baptista nemo est: qui autem minor est in regno dei, maior est illo.	2020-04-20	Evangelium_secundum_Lucam
1100000219	et omnis populus audiens et publicani, iustificaverunt deum, baptizati baptismo ioannis.	2020-04-20	Evangelium_secundum_Lucam
1100000220	pharisaei autem et legisperiti consilium dei spreverunt in semetipsos, non baptizati ab eo.	2020-04-20	Evangelium_secundum_Lucam
1100000221	ait autem dominus: cui ergo similes dicam homines generationis huius?  et cui similes sunt? similes sunt pueris sedentibus in foro, et loquentibus ad invicem, et dicentibus: cantavimus vobis tibiis, et non saltastis: lamentavimus, et non plorastis.	2020-04-20	Evangelium_secundum_Lucam
1100000222	venit enim ioannes baptista, neque manducans panem, neque bibens vinum, et dicitis: daemonium habet.	2020-04-20	Evangelium_secundum_Lucam
1100000223	venit filius hominis manducans, et bibens, et dicitis: ecce homo devorator, et bibens vinum, amicus publicanorum et peccatorum.	2020-04-20	Evangelium_secundum_Lucam
1100000224	et iustificata est sapientia ab omnibus filiis suis.	2020-04-20	Evangelium_secundum_Lucam
1100000225	rogabat autem illum quidam de pharisaeis ut manducaret cum illo.  et ingressus domum pharisaei discubuit.	2020-04-20	Evangelium_secundum_Lucam
1100000226	et ecce mulier, quae erat in civitate peccatrix, ut cognovit quod accubuisset in domo pharisaei, attulit alabastrum unguenti:et stans retro secus pedes eius, lacrimis coepit rigare pedes eius, et capillis capitis sui tergebat, et osculabatur pedes eius, et unguento ungebat.	2020-04-20	Evangelium_secundum_Lucam
1100000227	videns autem pharisaeus, qui vocaverat eum, ait intra se dicens: hic si esset propheta, sciret utique quae et qualis est mulier, quae tangit eum: quia peccatrix est.	2020-04-20	Evangelium_secundum_Lucam
1100000228	et respondens iesus, dixit ad illum: simon, habeo tibi aliquid dicere.  at ille ait: magister, dic.	2020-04-20	Evangelium_secundum_Lucam
1100000229	duo debitores erant cuidam foeneratori: unus debebat denarios quingentos, et alius quinquaginta.	2020-04-20	Evangelium_secundum_Lucam
1100000230	non habentibus illis unde redderent, donavit utrisque.  quis ergo eum plus diligit? respondens simon dixit: aestimo quia is cui plus donavit.  at ille dixit ei: recte iudicasti.	2020-04-20	Evangelium_secundum_Lucam
1100000231	et conversus ad mulierem, dixit simoni: vides hanc mulierem?  intravi in domum tuam, aquam pedibus meis non dedisti: haec autem lacrimis rigavit pedes meos, et capillis suis tersit.	2020-04-20	Evangelium_secundum_Lucam
1100000232	osculum mihi non dedisti: haec autem ex quo intravit, non cessavit osculari pedes meos.	2020-04-20	Evangelium_secundum_Lucam
1100000233	oleo caput meum non unxisti: haec autem unguento unxit pedes meos.	2020-04-20	Evangelium_secundum_Lucam
1100000234	propter quod dico tibi: remittuntur ei peccata multa, quoniam dilexit multum.  cui autem minus dimittitur, minus diligit.	2020-04-20	Evangelium_secundum_Lucam
1100000235	dixit autem ad illam: remittuntur tibi peccata.	2020-04-20	Evangelium_secundum_Lucam
1100000236	et coeperunt qui simul accumbebant, dicere intra se: quis est hic qui etiam peccata dimittit? dixit autem ad mulierem: fides tua te salvam fecit: vade in pace.	2020-04-20	Evangelium_secundum_Lucam
1100000237	caput 8 et factum est deinceps, et ipse iter faciebat per civitates, et castella praedicans, et evangelizans regnum dei: et duodecim cum illo,et mulieres aliquae, quae erant curatae a spiritibus malignis et infirmatibus: maria, quae vocatur magdalene, de qua septem daemonia exierant,et ioanna uxor chusae procuratoris herodis, et susanna, et aliae multae, quae ministrabant ei de facultatibus suis.	2020-04-20	Evangelium_secundum_Lucam
1100000238	cum autem turba plurima convenirent, et de civitatibus properarent ad eum, dixit per similitudinem:exiit qui seminat, seminare semen suum.  et dum seminat, aliud cecidit secus viam, et conculcatum est, et volucres caeli comederunt illud.	2020-04-20	Evangelium_secundum_Lucam
1100000239	et aliud cecidit supra petram: et natum aruit, quia non habebat humorem.	2020-04-20	Evangelium_secundum_Lucam
1100000240	et aliud cecidit inter spinas, et simul exortae spinae suffocaverunt illud.	2020-04-20	Evangelium_secundum_Lucam
1100000241	et aliud cecidit in terram bonam: et ortum fecit fructum centuplum.  haec dicens clamabat: qui habet aures audiendi, audiat.	2020-04-20	Evangelium_secundum_Lucam
1100000242	interrogabant autem eum discipuli eius, quae esset haec parabola.	2020-04-20	Evangelium_secundum_Lucam
1100000243	quibus ipse dixit: vobis datum est nosse mysterium regni dei, ceteris autem in parabolis: ut videntes non videant, et audientes non intelligant.	2020-04-20	Evangelium_secundum_Lucam
1100000244	est autem haec parabola: semen est verbum dei.	2020-04-20	Evangelium_secundum_Lucam
1100000245	qui autem secus viam, hi sunt qui audiunt: deinde venit diabolus, et tollit verbum de corde eorum, ne credentes salvi fiant.	2020-04-20	Evangelium_secundum_Lucam
1100000246	nam qui supra petram, qui cum audierint, cum gaudio suscipiunt verbum: et hi radices non habent: qui ad tempus credunt, et in tempore tentationis recedunt.	2020-04-20	Evangelium_secundum_Lucam
1100000247	quod autem in spinas cecidit: hi sunt qui audierunt, et a sollicitudinibus, et divitiis, et voluptatibus vitae euntes, suffocantur, et non referunt fructum.	2020-04-20	Evangelium_secundum_Lucam
1100000248	quod autem in bonam terram: hi sunt qui in corde bono et optimo audientes verbum retinent, et fructum afferunt in patientia.	2020-04-20	Evangelium_secundum_Lucam
1100000249	nemo autem lucernam accendens, operit eam vase, aut subtus lectum ponit: sed supra candelabrum ponit, ut intrantes videant lumen.	2020-04-20	Evangelium_secundum_Lucam
1100000250	non est enim occultum, quod non manifestetur: nec absconditum, quod non cognoscatur, et in palam veniat.	2020-04-20	Evangelium_secundum_Lucam
1100000251	videte ergo quomodo audiatis.  qui enim habet, dabitur illi: et quicumque non habet, etiam quod putat se habere, auferetur ab illo.	2020-04-20	Evangelium_secundum_Lucam
1100000252	venerunt autem ad illum mater et fratres eius, et non poterant adire eum prae turba.	2020-04-20	Evangelium_secundum_Lucam
1100000253	et nuntiatum est illi: mater tua et fratres tui stant foris, volentes te videre.	2020-04-20	Evangelium_secundum_Lucam
1100000254	qui respondens, dixit ad eos: mater mea et fratres mei hi sunt, qui verbum dei audiunt et faciunt.	2020-04-20	Evangelium_secundum_Lucam
1100000255	factum est autem in una dierum: et ipse ascendit in naviculam, et discipuli eius, et ait ad illos: transfretemus trans stagnum.  et ascenderunt.	2020-04-20	Evangelium_secundum_Lucam
1100000256	et navigantibus illis, obdormivit, et descendit procella venti in stagnum, et complebantur, et periclitabantur.	2020-04-20	Evangelium_secundum_Lucam
1100000257	accedentes autem suscitaverunt eum, dicentes: praeceptor, perimus.  at ille surgens, increpavit ventum, et tempestatem aquae, et cessavit: et facta est tranquillitas.	2020-04-20	Evangelium_secundum_Lucam
1100000258	dixit autem illis: ubi est fides vestra?  qui timentes, mirati sunt ad invicem, dicentes: quis putas hic est, quia et ventis, et mari imperat, et obediunt ei? et navigaverunt ad regionem gerasenorum, quae est contra galilaeam.	2020-04-20	Evangelium_secundum_Lucam
1100000259	et cum egressus esset ad terram, occurrit illi vir quidam, qui habebat daemonium iam temporibus multis, et vestimento non induebatur, neque in domo manebat, sed in monumentis.	2020-04-20	Evangelium_secundum_Lucam
1100000260	is, ut vidit iesum, procidit ante illum: et exclamans voce magna, dixit: quid mihi et tibi est, iesu fili dei altissimi?  obsecro te, ne me torqueas.	2020-04-20	Evangelium_secundum_Lucam
1100000261	praecipiebat enim spiritui immundo ut exiret ab homine.  multis enim temporibus arripiebat illum, et vinciebatur catenis, et compedibus custoditus.  et ruptis vinculis agebatur a daemonio in deserta.	2020-04-20	Evangelium_secundum_Lucam
1100000262	interrogavit autem illum iesus, dicens: quod tibi nomen est?  at ille dixit: legio: quia intraverant daemonia multa in eum.	2020-04-20	Evangelium_secundum_Lucam
1100000263	et rogabant illum ne imperaret illis ut in abyssum irent.	2020-04-20	Evangelium_secundum_Lucam
1100000264	erat autem ibi grex porcorum multorum pascentium in monte: et rogabant eum, ut permitteret eis in illos ingredi.  et permisit illis.	2020-04-20	Evangelium_secundum_Lucam
1100000265	exierunt ergo daemonia ab homine, et intraverunt in porcos: et impetu abiit grex per praeceps in stagnum, et suffocatus est.	2020-04-20	Evangelium_secundum_Lucam
1100000266	quod ut viderunt factum qui pascebant, fugerunt, et nuntiaverunt in civitatem et in villas.	2020-04-20	Evangelium_secundum_Lucam
1100000267	exierunt autem videre quod factum est, et venerunt ad iesum, et invenerunt hominem sedentem, a quo daemonia exierant, vestitum ac sana mente, ad pedes eius, et timuerunt.	2020-04-20	Evangelium_secundum_Lucam
1100000268	nuntiaverunt autem illis et qui viderant, quomodo sanus factus esset a legione:et rogaverunt illum omnis multitudo regionis gerasenorum ut discederet ab ipsis: quia magno timore tenebantur.  ipse autem ascendens navim, reversus est.	2020-04-20	Evangelium_secundum_Lucam
1100000269	et rogabat illum vir, a quo daemonia exierant, ut cum eo esset.  dimisit autem eum iesus, dicens:redi in domum tuam, et narra quanta tibi fecit deus.  et abiit per universam civitatem, praedicans quanta illi fecisset iesus.	2020-04-20	Evangelium_secundum_Lucam
1100000270	factum est autem cum rediisset iesus, excepit illum turba: erunt enim omnes exspectantes eum.	2020-04-20	Evangelium_secundum_Lucam
1100000271	et ecce venit vir, cui nomen iairus, et ipse princeps synagogae erat: et cecidit ad pedes iesu, rogans eum ut intraret in domum eius,quia unica filia erat ei fere annorum duodecim, et haec moriebatur.  et contigit, dum iret, a turba comprimebatur.	2020-04-20	Evangelium_secundum_Lucam
1100000272	et mulier quaedam erat in fluxu sanguinis ab annis duodecim, quae in medicos erogaverat omnem substantiam suam, nec ab ullo potuit curari:accessit retro, et tetigit fimbriam vestimenti eius: et confestim stetit fluxus sanguinis eius.	2020-04-20	Evangelium_secundum_Lucam
1100000273	et ait iesus: quis est, qui me tetigit?  negantibus autem omnibus, dixit petrus, et qui cum illo erant: praeceptor, turbae te comprimunt, et affligunt, et dicis: quis me tetigit? et dicit iesus: tetigit me aliquis: nam ego novi virtutem de me exiisse.	2020-04-20	Evangelium_secundum_Lucam
1100000274	videns autem mulier, quia non latuit, tremens venit, et procidit ante pedes eius: et ob quam causam tetigerit eum, indicavit coram omni populo: et quemadmodum confestim sanata sit.	2020-04-20	Evangelium_secundum_Lucam
1100000275	at ipse dixit ei: filia, fides tua salvam te fecit: vade in pace.	2020-04-20	Evangelium_secundum_Lucam
1100000276	adhuc illo loquente, venit quidam ad principem synagogae, dicens ei: quia mortua est filia tua, noli vexare illum.	2020-04-20	Evangelium_secundum_Lucam
1100000277	iesus autem, audito hoc verbo, respondit patri puellae: noli timere, crede tantum, et salva erit.	2020-04-20	Evangelium_secundum_Lucam
1100000278	et cum venisset domum, non permisit intrare secum quemquam, nisi petrum, et iacobum, et ioannem, et patrem, et matrem puellae.	2020-04-20	Evangelium_secundum_Lucam
1100000279	flebant autem omnes, et plangebant illam.  at ille dixit: nolite flere: non est mortua puella, sed dormit.	2020-04-20	Evangelium_secundum_Lucam
1100000280	et deridebant eum, scientes quod mortua esset.	2020-04-20	Evangelium_secundum_Lucam
1100000281	ipse autem tenens manum eius clamavit, dicens: puella, surge.	2020-04-20	Evangelium_secundum_Lucam
1100000282	et reversus est spiritus eius, et surrexit continuo.  et iussit illi dari manducare.	2020-04-20	Evangelium_secundum_Lucam
1100000283	et stupuerunt parentes eius, quibus praecepit ne alicui dicerent quod factum erat.	2020-04-20	Evangelium_secundum_Lucam
1100000284	caput 9 convocatis autem duodecim apostolis, dedit illis virtutem et potestatem super omnia daemonia, et ut languores curarent.	2020-04-20	Evangelium_secundum_Lucam
1100000285	et misit illos praedicare regnum dei, et sanare infirmos.	2020-04-20	Evangelium_secundum_Lucam
1100000286	et ait ad illos: nihil tuleritis in via, neque virgam, neque peram, neque panem, neque pecuniam, neque duas tunicas habeatis.	2020-04-20	Evangelium_secundum_Lucam
1100000287	et in quamcumque domum intraveritis, ibi manete, et inde ne exeatis.	2020-04-20	Evangelium_secundum_Lucam
1100000288	et quicumque non receperint vos: exeuntes de civitate illa, etiam pulverem pedum vestrorum excutite in testimonium supra illos.	2020-04-20	Evangelium_secundum_Lucam
1100000289	egressi autem circuibant per castella evangelizantes, et curantes ubique.	2020-04-20	Evangelium_secundum_Lucam
1100000290	audivit autem herodes tetrarcha omnia quae fiebant ab eo, et haesitabat eo quod diceretura quibusdam: quia ioannes surrexit a mortuis: a quibusdam vero: quia elias apparuit: ab aliis autem: quia propheta unus de antiquis surrexit.	2020-04-20	Evangelium_secundum_Lucam
1100000291	et ait herodes: ioannem ego decollavi: quis est autem iste, de quo ego talia audio?  et quaerebat videre eum.	2020-04-20	Evangelium_secundum_Lucam
1100000292	et reversi apostoli, narraverunt illi quaecumque fecerunt: et assumptis illis secessit seorsum in locum desertum, qui est bethsaidae.	2020-04-20	Evangelium_secundum_Lucam
1100000293	quod cum cognovissent turbae, secutae sunt illum: et excepit eos, et loquebatur illis de regno dei, et eos, qui cura indigebant, sanabat.	2020-04-20	Evangelium_secundum_Lucam
1100000294	dies autem coeperat declinare, et accedentes duodecim dixerunt illi: dimitte turbas, ut euntes in castella villasque quae circa sunt, divertant, et inveniant escas: quia hic in loco deserto sumus.	2020-04-20	Evangelium_secundum_Lucam
1100000295	ait autem ad illos: vos date illis manducare.  at illi dixerunt: non sunt nobis plus quam quinque panes et duo pisces: nisi forte nos eamus, et emamus in omnem hanc turbam escas.	2020-04-20	Evangelium_secundum_Lucam
1100000296	erant autem fere viri quinque millia.  ait autem ad discipulos suos: facite illos discumbere per convivia quinquagenos.	2020-04-20	Evangelium_secundum_Lucam
1100000297	et ita fecerunt: et discumbere fecerunt omnes.	2020-04-20	Evangelium_secundum_Lucam
1100000298	acceptis autem quinque panibus et duobus piscibus, respexit in caelum, et benedixit illis: et fregit, et distribuit discipulis suis, ut ponerent ante turbas.	2020-04-20	Evangelium_secundum_Lucam
1100000299	et manducaverunt omnes, et saturati sunt.  et sublatum est quod superfuit illis, fragmentorum cophini duodecim.	2020-04-20	Evangelium_secundum_Lucam
1100000300	et factum est cum solus esset orans, erant cum illo et discipuli: et interrogavit illos, dicens: quem me dicunt esse turbae? at illi responderunt, et dixerunt: ioannem baptistam, alii autem eliam, alii vero quia unus propheta de prioribus surrexit.	2020-04-20	Evangelium_secundum_Lucam
1100000301	dixit autem illis: vos autem quem me esse dicitis?  respondens simon petrus, dixit: christum dei.	2020-04-20	Evangelium_secundum_Lucam
1100000302	at ille increpans illos, praecepit ne cui dicerent hoc,dicens: quia oportet filium hominis multa pati, et reprobari a senioribus, et principibus sacerdotum, et scribis, et occidi, et tertia die resurgere.	2020-04-20	Evangelium_secundum_Lucam
1100000303	dicebat autem ad omnes: si quis vult post me venire, abneget semetipsum, et tollat crucem suam quotidie, et sequatur me.	2020-04-20	Evangelium_secundum_Lucam
1100000304	qui enim voluerit animam suam salvam facere, perdet illam: nam qui perdiderit animam suam propter me, salvam faciet illam.	2020-04-20	Evangelium_secundum_Lucam
1100000305	quid enim proficit homo, si lucretur universum mundum, se autem ipsum perdat, et detrimentum sui faciat? nam qui me erubuerit, et meos sermones: hunc filius hominis erubescet cum venerit in maiestate sua, et patris, et sanctorum angelorum.	2020-04-20	Evangelium_secundum_Lucam
1100000306	dico autem vobis vere: sunt aliqui hic stantes, qui non gustabunt mortem donec videant regnum dei.	2020-04-20	Evangelium_secundum_Lucam
1100000307	factum est autem post haec verba fere dies octo, et assumpsit petrum, et iacobum, et ioannem, et ascendit in montem ut oraret.	2020-04-20	Evangelium_secundum_Lucam
1100000308	et facta est, dum oraret, species vultus eius altera: et vestitus eius albus et refulgens.	2020-04-20	Evangelium_secundum_Lucam
1100000309	et ecce duo viri loquebantur cum illo.  erant autem moyses et elias,visi in maiestate: et dicebant excessum eius, quem completurus erat in ierusalem.	2020-04-20	Evangelium_secundum_Lucam
1100000310	petrus vero, et qui cum illo erant, gravati erant somno.  et evigilantes viderunt maiestatem eius, et duos viros qui stabant cum illo.	2020-04-20	Evangelium_secundum_Lucam
1100000311	et factum est cum discederent ab illo, ait petrus ad iesum: praeceptor, bonum est nos hic esse: et faciamus tria tabernacula, unum tibi, et unum moysi, et unum eliae: nesciens quid diceret.	2020-04-20	Evangelium_secundum_Lucam
1100000312	haec autem illo loquente, facta est nubes, et obumbravit eos: et timuerunt, intrantibus illis in nubem.	2020-04-20	Evangelium_secundum_Lucam
1100000313	et vox facta est de nube, dicens: hic est filius meus dilectus, ipsum audite.	2020-04-20	Evangelium_secundum_Lucam
1100000314	et dum fieret vox, inventus est iesus solus.  et ipsi tacuerunt, et nemini dixerunt in illis diebus quidquam ex his quae viderant.	2020-04-20	Evangelium_secundum_Lucam
1100000315	factum est autem in sequenti die, descendentibus illis de monte, occurrit illis turba multa.	2020-04-20	Evangelium_secundum_Lucam
1100000316	et ecce vir de turba exclamavit, dicens: magister, obsecro te, respice in filium meum quia unicus est mihi:et ecce spiritus apprehendit eum, et subito clamat, et elidit, et dissipat eum cum spuma, et vix discedit dilanians eum:et rogavi discipulos tuos ut eiicerent illum, et non potuerunt.	2020-04-20	Evangelium_secundum_Lucam
1100000317	respondens autem iesus, dixit: o generatio infidelis, et perversa, usquequo ero apud vos, et patiar vos?  adduc huc filium tuum.	2020-04-20	Evangelium_secundum_Lucam
1100000318	et cum accederet, elisit illum daemonium, et dissipavit.	2020-04-20	Evangelium_secundum_Lucam
1100000319	et increpavit iesus spiritum immundum, et sanavit puerum, et reddidit illum patri eius.	2020-04-20	Evangelium_secundum_Lucam
1100000320	stupebant autem omnes in magnitudine dei: omnibusque mirantibus in omnibus quae faciebat, dixit ad discipulos suos: ponite vos in cordibus vestris sermones istos: filius enim hominis futurum est ut tradatur in manus hominum.	2020-04-20	Evangelium_secundum_Lucam
1100000321	at illi ignorabant verbum istud, et erat velatum ante eos ut non sentirent illud: et timebant eum interrogare de hoc verbo.	2020-04-20	Evangelium_secundum_Lucam
1100000322	intravit autem cogitatio in eos quis eorum maior esset.	2020-04-20	Evangelium_secundum_Lucam
1100000323	at iesus videns cogitationes cordis illorum, apprehendit puerum, et statuit illum secus se,et ait illis: quicumque susceperit puerum istum in nomine meo, me recipit: et quicumque me receperit, recipit eum qui me misit.  nam qui minor est inter vos omnes, hic maior est.	2020-04-20	Evangelium_secundum_Lucam
1100000324	respondens autem ioannes dixit: praeceptor, vidimus quemdam in nomine tuo eiicientem daemonia, et prohibuimus eum: quia non sequitur nobiscum.	2020-04-20	Evangelium_secundum_Lucam
1100000325	et ait ad illum iesus: nolite prohibere: qui enim non est adversum vos, pro vobis est.	2020-04-20	Evangelium_secundum_Lucam
1100000326	factum est autem dum complerentur dies assumptionis eius, et ipse faciem suam firmavit ut iret in ierusalem.	2020-04-20	Evangelium_secundum_Lucam
1100000327	et misit nuntios ante conspectum suum: et euntes intraverunt in civitatem samaritanorum ut parerent illi.	2020-04-20	Evangelium_secundum_Lucam
1100000328	et non receperunt eum, quia facies eius erat euntis in ierusalem.	2020-04-20	Evangelium_secundum_Lucam
1100000329	cum vidissent autem discipuli eius iacobus et ioannes, dixerunt: domine, vis dicimus ut ignis descendat de caelo, et consumat illos? et conversus increpavit illos, dicens: nescitis cuius spiritus estis.	2020-04-20	Evangelium_secundum_Lucam
1100000330	filius hominis non venit animas perdere, sed salvare.  et abierunt in aliud castellum.	2020-04-20	Evangelium_secundum_Lucam
1100000331	factum est autem: ambulantibus illis in via, dixit quidam ad illum: sequar te quocumque ieris.	2020-04-20	Evangelium_secundum_Lucam
1100000332	dixit illi iesus: vulpes foveas habent, et volucres caeli nidos: filius autem hominis non habet ubi caput reclinet.	2020-04-20	Evangelium_secundum_Lucam
1100000333	ait autem ad alterum: sequere me: ille autem dixit: domine, permitte mihi primum ire, et sepelire patrem meum.	2020-04-20	Evangelium_secundum_Lucam
1100000334	dixitque ei iesus: sine ut mortui sepeliant mortuos suos: tu autem vade, et annuntia regnum dei.	2020-04-20	Evangelium_secundum_Lucam
1100000335	et ait alter: sequar te domine, sed permitte mihi primum renuntiare his quae domi sunt.	2020-04-20	Evangelium_secundum_Lucam
1100000336	ait ad illum iesus: nemo mittens manum suam ad aratrum, et respiciens retro, aptus est regno dei.	2020-04-20	Evangelium_secundum_Lucam
1100000337	caput 10 post haec autem designavit dominus et alios septuaginta duos: et misit illos binos ante faciem suam in omnem civitatem et locum, quo erat ipse venturus.	2020-04-20	Evangelium_secundum_Lucam
1100000338	et dicebat illis: messis quidem multa, operarii autem pauci.  rogate ergo dominum messis ut mittat operarios in messem suam.	2020-04-20	Evangelium_secundum_Lucam
1100000339	ite: ecce ego mitto vos sicut agnos inter lupos.	2020-04-20	Evangelium_secundum_Lucam
1100000340	nolite portare sacculum, neque peram, neque calceamenta, et neminem per viam salutaveritis.	2020-04-20	Evangelium_secundum_Lucam
1100000341	in quamcumque domum intraveritis, primum dicite: pax huic domui:et si ibi fuerit filius pacis, requiescet super illum pax vestra: sin autem, ad vos revertetur.	2020-04-20	Evangelium_secundum_Lucam
1100000342	in eadem autem domo manete, edentes et bibentes quae apud illos sunt: dignus est enim operarius mercede sua.  nolite transire de domo in domum.	2020-04-20	Evangelium_secundum_Lucam
1100000343	et in quamcumque civitatem intraveritis, et susceperint vos, manducate quae apponuntur vobis:et curate infirmos, qui in illa sunt, et dicite illis: appropinquavit in vos regnum dei.	2020-04-20	Evangelium_secundum_Lucam
1100000344	in quamcumque autem civitatem intraveritis, et non susceperint vos, exeuntes in plateas eius, dicite:etiam pulverem, qui adhaesit nobis de civitate vestra, extergimus in vos: tamen hoc scitote, quia appropinquavit regnum dei.	2020-04-20	Evangelium_secundum_Lucam
1100000345	dico vobis, quia sodomis in die illa remissius erit, quam illi civitati.	2020-04-20	Evangelium_secundum_Lucam
1100000346	vae tibi corozain!  vae tibi bethsaida!  quia si in tyro et sidone factae fuissent virtutes quae factae sunt in vobis, olim in cilicio et cinere sedentes poeniterent.	2020-04-20	Evangelium_secundum_Lucam
1100000347	verumtamen tyro et sidoni remissius erit in iudicio, quam vobis.	2020-04-20	Evangelium_secundum_Lucam
1100000348	et tu capharnaum, usque ad caelum exaltata, usque ad infernum demergeris.	2020-04-20	Evangelium_secundum_Lucam
1100000349	qui vos audit, me audit: et qui vos spernit, me spernit.  qui autem me spernit, spernit eum qui misit me.	2020-04-20	Evangelium_secundum_Lucam
1100000350	reversi sunt autem septuaginta duo cum gaudio, dicentes: domine, etiam daemonia subiiciuntur nobis in nomine tuo.	2020-04-20	Evangelium_secundum_Lucam
1100000351	et ait illis: videbam satanam sicut fulgor de caelo cadentem.	2020-04-20	Evangelium_secundum_Lucam
1100000352	ecce dedi vobis potestatem calcandi supra serpentes, et scorpiones, et super omnem virtutem inimici: et nihil vobis nocebit.	2020-04-20	Evangelium_secundum_Lucam
1100000353	verumtamen in hoc nolite gaudere quia spiritus vobis subiiciuntur: gaudete autem, quod nomina vestra scripta sunt in caelis.	2020-04-20	Evangelium_secundum_Lucam
1100000354	in ipsa hora exsultavit spiritu sancto, et dixit: confiteor tibi pater, domine caeli et terrae, quod abscondisti haec a sapientibus et prudentibus, et revelasti ea parvulis.  etiam pater: quoniam sic placuit ante te.	2020-04-20	Evangelium_secundum_Lucam
1100000355	omnia mihi tradita sunt a patre meo.  et nemo scit quis sit filius, nisi pater: et quis sit pater, nisi filius, et cui voluerit filius revelare.	2020-04-20	Evangelium_secundum_Lucam
1100000356	et conversus ad discipulos suos, dixit: beati oculi qui vident quae vos videtis.	2020-04-20	Evangelium_secundum_Lucam
1100000357	dico enim vobis quod multi prophetae et reges voluerunt videre quae vos videtis, et non viderunt: et audire quae auditis, et non audierunt.	2020-04-20	Evangelium_secundum_Lucam
1100000358	et ecce quidam legisperitus surrexit tentans illum, et dicens: magister, quid faciendo vitam aeternam possidebo? at ille dixit ad eum: in lege quid scriptum est?  quomodo legis? ille respondens dixit: diliges dominum deum tuum ex toto corde tuo, et ex tota anima tua, et ex omnibus virtutibus tuis, et ex omni mente tua: et proximum tuum sicut teipsum.	2020-04-20	Evangelium_secundum_Lucam
1100000359	dixitque illi: recte respondisti: hoc fac, et vives.	2020-04-20	Evangelium_secundum_Lucam
1100000360	ille autem volens iustificare seipsum, dixit ad iesum: et quis est meus proximus? suscipiens autem iesus, dixit: homo quidam descendebat ab ierusalem in iericho, et incidit in latrones, qui etiam despoliaverunt eum: et plagis impositis abierunt semivivo relicto.	2020-04-20	Evangelium_secundum_Lucam
1100000361	accidit autem ut sacerdos quidam descenderet eadem via: et viso illo praeterivit.	2020-04-20	Evangelium_secundum_Lucam
1100000362	similiter et levita, cum esset secus locum, et videret eum, pertransiit.	2020-04-20	Evangelium_secundum_Lucam
1100000363	samaritanus autem quidam iter faciens, venit secus eum: et videns eum, misericordia motus est.	2020-04-20	Evangelium_secundum_Lucam
1100000364	et appropians alligavit vulnera eius, infundens oleum et vinum: et imponens illum in iumentum suum, duxit in stabulum, et curam eius egit.	2020-04-20	Evangelium_secundum_Lucam
1100000365	et altera die protulit duos denarios, et dedit stabulario, et ait: curam illius habe: et quodcumque supererogaveris, ego cum rediero reddam tibi.	2020-04-20	Evangelium_secundum_Lucam
1100000366	quis horum trium videtur tibi proximus fuisse illi, qui incidit in latrones? at ille dixit: qui fecit misericordiam in illum.  et ait illi iesus: vade, et tu fac similiter.	2020-04-20	Evangelium_secundum_Lucam
1100000367	factum est autem, dum irent, et ipse intravit in quoddam castellum: et mulier quaedam, martha nomine, excepit illum in domum suam,et huic erat soror nomine maria, quae etiam sedens secus pedes domini, audiebat verbum illius.	2020-04-20	Evangelium_secundum_Lucam
1100000368	martha autem satagebat circa frequens ministerium: quae stetit, et ait: domine, non est tibi curae quod soror mea reliquit me solam ministrare?  dic ergo illi ut me adiuvet.	2020-04-20	Evangelium_secundum_Lucam
1100000369	et respondens dixit illi dominus: martha, martha, sollicita es, et turbaris erga plurima,porro unum est necessarium.  maria optimam partem elegit, quae non auferetur ab ea.	2020-04-20	Evangelium_secundum_Lucam
1100000370	caput 11 et factum est: cum esset in quodam loco orans, ut cessavit, dixit unus ex discipulis eius ad eum: domine, doce nos orare, sicut docuit et ioannes discipulos suos.	2020-04-20	Evangelium_secundum_Lucam
1100000371	et ait illis: cum oratis, dicite: pater, sanctificetur nomen tuum.  adveniat regnum tuum.	2020-04-20	Evangelium_secundum_Lucam
1100000372	panem nostrum quotidianum da nobis hodie.	2020-04-20	Evangelium_secundum_Lucam
1100000373	et dimitte nobis peccata nostra, siquidem et ipsi dimittimus omni debenti nobis.  et ne nos inducas in tentationem.	2020-04-20	Evangelium_secundum_Lucam
1100000374	et ait ad illos: quis vestrum habebit amicum, et ibit ad illum media nocte, et dicet illi: amice, commoda mihi tres panes,quoniam amicus meus venit de via ad me, et non habeo quod ponam ante illum,et ille de intus respondens dicat: noli mihi molestus esse, iam ostium clausum est, et pueri mei mecum sunt in cubili: non possum surgere, et dare tibi.	2020-04-20	Evangelium_secundum_Lucam
1100000375	et si ille perseveraverit pulsans: dico vobis, etsi non dabit illi surgens eo quod amicus eius sit, propter improbitatem tamen eius surget, et dabit illi quotquot habet necessarios.	2020-04-20	Evangelium_secundum_Lucam
1100000376	et ego dico vobis: petite, et dabitur vobis; quaerite, et invenietis; pulsate, et aperietur vobis.	2020-04-20	Evangelium_secundum_Lucam
1100000377	omnis enim qui petit, accipit: et qui quaerit, invenit: et pulsanti aperietur.	2020-04-20	Evangelium_secundum_Lucam
1100000378	quis autem ex vobis patrem petit panem, numquid lapidem dabit illi?  aut piscem, numquid pro pisce serpentem dabit illi? aut si petierit ovum, numquid porriget illi scorpionem? si ergo vos, cum sitis mali, nostis bona data dare filiis vestris: quanto magis pater vester de caelo dabit spiritum bonum petentibus se? et erat eiiciens daemonium, et illud erat mutum.  et cum eiecisset daemonium, locutus est mutus, et admiratae sunt turbae.	2020-04-20	Evangelium_secundum_Lucam
1100000379	quidam autem ex eis dixerunt: in beelzebub principe daemoniorum eiicit daemonia.	2020-04-20	Evangelium_secundum_Lucam
1100000380	et alii tentantes, signum de caelo quaerebant ab eo.	2020-04-20	Evangelium_secundum_Lucam
1100000381	ipse autem ut vidit cogitationes eorum, dixit eis: omne regnum in seipsum divisum desolabitur, et domus supra domum cadet.	2020-04-20	Evangelium_secundum_Lucam
1100000382	si autem et satanas in seipsum divisus est, quomodo stabit regnum eius?  quia dicitis in beelzebub me eiicere daemonia.	2020-04-20	Evangelium_secundum_Lucam
1100000383	si autem ego in beelzebub eiicio daemonia: filii vestri in quo eiiciunt?  ideo ipsi iudices vestri erunt.	2020-04-20	Evangelium_secundum_Lucam
1100000384	porro si in digito dei eiicio daemonia: profecto pervenit in vos regnum dei.	2020-04-20	Evangelium_secundum_Lucam
1100000385	cum fortis armatus custodit atrium suum, in pace sunt ea quae possidet.	2020-04-20	Evangelium_secundum_Lucam
1100000386	si autem fortior eo superveniens vicerit eum, universa arma eius auferet, in quibus confidebat, et spolia eius distribuet.	2020-04-20	Evangelium_secundum_Lucam
1100000387	qui non est mecum, contra me est: et qui non colligit mecum, dispergit.	2020-04-20	Evangelium_secundum_Lucam
1100000388	cum immundus spiritus exierit de homine, ambulat per loca inaquosa, quaerens requiem: et non inveniens dicit: revertar in domum meam unde exivi.	2020-04-20	Evangelium_secundum_Lucam
1100000389	et cum venerit, invenit eam scopis mundatam, et ornatam.	2020-04-20	Evangelium_secundum_Lucam
1100000390	tunc vadit, et assumit septem alios spiritus secum, nequiores se, et ingressi habitant ibi.  et fiunt novissima hominis illius peiora prioribus.	2020-04-20	Evangelium_secundum_Lucam
1100000391	factum est autem, cum haec diceret: extollens vocem quaedam mulier de turba dixit illi: beatus venter qui te portavit, et ubera quae suxisti.	2020-04-20	Evangelium_secundum_Lucam
1100000392	at ille dixit: quinimmo beati, qui audiunt verbum dei et custodiunt illud.	2020-04-20	Evangelium_secundum_Lucam
1100000393	turbis autem concurrentibus coepit dicere: generatio haec, generatio nequam est: signum quaerit, et signum non dabitur ei, nisi signum ionae prophetae.	2020-04-20	Evangelium_secundum_Lucam
1100000394	nam sicut fuit ionas signum ninivitis, ita erit et filius hominis generationi isti.	2020-04-20	Evangelium_secundum_Lucam
1100000395	regina austri surget in iudicio cum viris generationis huius, et condemnabit illos: quia venit a finibus terrae audire sapientiam salomonis: et ecce plus quam salomon hic.	2020-04-20	Evangelium_secundum_Lucam
1100000396	viri ninivitae surgent in iudicio cum generatione hac, et condemnabunt illam: quia poenitentiam egerunt ad praedicationem ionae, et ecce plus quam ionas hic.	2020-04-20	Evangelium_secundum_Lucam
1100000397	nemo lucernam accendit, et in abscondito ponit, neque sub modio: sed supra candelabrum, ut qui ingrediuntur, lumen videant.	2020-04-20	Evangelium_secundum_Lucam
1100000398	lucerna corporis tui est oculus tuus.  si oculus tuus fuerit simplex, totum corpus tuum lucidum erit: si autem nequam fuerit, etiam corpus tuum tenebrosum erit.	2020-04-20	Evangelium_secundum_Lucam
1100000399	vide ergo ne lumen quod in te est, tenebrae sint.	2020-04-20	Evangelium_secundum_Lucam
1100000400	si ergo corpus tuum totum lucidum fuerit, non habens aliquam partem tenebrarum, erit lucidum totum, et sicut lucerna fulgoris illuminabit te.	2020-04-20	Evangelium_secundum_Lucam
1100000401	et cum loqueretur, rogavit illum quidam pharisaeus ut pranderet apud se.  et ingressus recubuit.	2020-04-20	Evangelium_secundum_Lucam
1100000402	pharisaeus autem coepit intra se reputans dicere, quare non baptizatus esset ante prandium.	2020-04-20	Evangelium_secundum_Lucam
1100000403	et ait dominus ad illum: nunc vos pharisaei, quod deforis est calicis et catini, mundatis: quod autem intus est vestrum, plenum est rapina et iniquitate.	2020-04-20	Evangelium_secundum_Lucam
1100000404	stulti!  nonne qui fecit quod deforis est, etiam id quod deintus est fecit? verumtamen quod superest, date eleemosynam: et ecce omnia munda sunt vobis.	2020-04-20	Evangelium_secundum_Lucam
1100000405	sed vae vobis, pharisaeis, quia decimatis mentham, et rutam, et omne olus, et praeteritis iudicium et caritatem dei: haec autem oportuit facere, et illa non omittere.	2020-04-20	Evangelium_secundum_Lucam
1100000406	vae vobis, pharisaeis, quia diligitis primas cathedras in synagogis, et salutationes in foro.	2020-04-20	Evangelium_secundum_Lucam
1100000407	vae vobis, quia estis ut monumenta, quae non apparent, et homines ambulantes supra, nesciunt.	2020-04-20	Evangelium_secundum_Lucam
1100000408	respondens autem quidam ex legisperitis, ait illi: magister, haec dicens etiam contumeliam nobis facis.	2020-04-20	Evangelium_secundum_Lucam
1100000409	at ille ait: et vobis legisperitis vae: quia oneratis homines oneribus, quae portare non possunt, et ipsi uno digito vestro non tangitis sarcinas.	2020-04-20	Evangelium_secundum_Lucam
1100000410	vae vobis, qui aedificatis monumenta prophetarum: patres autem vestri occiderunt illos.	2020-04-20	Evangelium_secundum_Lucam
1100000411	profecto testificamini quod consentitis operibus patrum vestrorum: quoniam ipsi quidem eos occiderunt, vos autem aedificatis eorum sepulchra.	2020-04-20	Evangelium_secundum_Lucam
1100000412	propterea et sapientia dei dixit: mittam ad illos prophetas, et apostolos, et ex illis occident, et persequentur:ut inquiratur sanguis omnium prophetarum, qui effusus est a constitutione mundi a generatione ista,a sanguine abel, usque ad sanguinem zachariae, qui periit inter altare et aedem.  ita dico vobis, requiretur ab hac generatione.	2020-04-20	Evangelium_secundum_Lucam
1100000413	vae vobis, legisperitis, quia tulistis clavem scientiae: ipsi non introistis, et eos qui introibant, prohibuistis.	2020-04-20	Evangelium_secundum_Lucam
1100000414	cum autem haec ad illos diceret, coeperunt pharisaei et legisperiti graviter insistere, et os eius opprimere de multis,insidiantes ei, et quaerentes aliquid capere de ore eius, ut accusarent eum.	2020-04-20	Evangelium_secundum_Lucam
1100000415	caput 12 multis autem turbis circumstantibus, ita ut se invicem conculcarent, coepit dicere ad discipulos suos: attendite a fermento pharisaeorum, quod est hypocrisis.	2020-04-20	Evangelium_secundum_Lucam
1100000416	nihil autem opertum est, quod non reveletur: neque absconditum, quod non sciatur.	2020-04-20	Evangelium_secundum_Lucam
1100000417	quoniam quae in tenebris dixistis, in lumine dicentur: et quod in aurem locuti estis in cubiculis, praedicabitur in tectis.	2020-04-20	Evangelium_secundum_Lucam
1100000418	dico autem vobis amicis meis: ne terreamini ab his qui occidunt corpus, et post haec non habent amplius quid faciant.	2020-04-20	Evangelium_secundum_Lucam
1100000419	ostendam autem vobis quem timeatis: timete eum qui, postquam occiderit, habet potestatem mittere in gehennam: ita dico vobis, hunc timete.	2020-04-20	Evangelium_secundum_Lucam
1100000420	nonne quinque passeres veneunt dipondio, et unus ex illis non est in oblivione coram deo? sed et capilli capitis vestri omnes numerati sunt.  nolite ergo timere: multis passeribus pluris estis vos.	2020-04-20	Evangelium_secundum_Lucam
1100000421	dico autem vobis: omnis quicumque confessus fuerit me coram hominibus, et filius hominis confitebitur illum coram angelis dei:qui autem negaverit me coram hominibus, negabitur coram angelis dei.	2020-04-20	Evangelium_secundum_Lucam
1100000422	et omnis qui dicit verbum in filium hominis, remittetur illi: ei autem qui in spiritum sanctum blasphemaverit, non remittetur.	2020-04-20	Evangelium_secundum_Lucam
1100000423	cum autem inducent vos in synagogas, et ad magistratus, et potestates, nolite solliciti esse qualiter, aut quid respondeatis, aut quid dicatis.	2020-04-20	Evangelium_secundum_Lucam
1100000424	spiritus enim sanctus docebit vos in ipsa hora quid oporteat vos dicere.	2020-04-20	Evangelium_secundum_Lucam
1100000425	ait autem ei quidam de turba: magister, dic fratri meo ut dividat mecum haereditatem.	2020-04-20	Evangelium_secundum_Lucam
1100000426	at ille dixit illi: homo, quis me constituit iudicem, aut divisorem super vos? dixitque ad illos: videte, et cavete ab omni avaritia: quia non in abundantia cuiusquam vita eius est ex his quae possidet.	2020-04-20	Evangelium_secundum_Lucam
1100000427	dixit autem similitudinem ad illos, dicens: hominis cuiusdam divitis uberes fructus ager attulit:et cogitabat intra se dicens: quid faciam, quia non habeo quo congregem fructus meos? et dixit: hoc faciam: destruam horrea mea, et maiora faciam: et illuc congregabo omnia quae nata sunt mihi, et bona mea,et dicam animae meae: anima, habes multa bona posita in annos plurimos: requiesce, comede, bibe, epulare.	2020-04-20	Evangelium_secundum_Lucam
1100000428	dixit autem illi deus: stulte, hac nocte animam tuam repetunt a te: quae autem parasti, cuius erunt? sic est qui sibi thesaurizat, et non est in deum dives.	2020-04-20	Evangelium_secundum_Lucam
1100000429	dixitque ad discipulos suos: ideo dico vobis, nolite solliciti esse animae vestrae quid manducetis, neque corpori quid induamini.	2020-04-20	Evangelium_secundum_Lucam
1100000430	anima plus est quam esca, et corpus plus quam vestimentum.	2020-04-20	Evangelium_secundum_Lucam
1100000431	considerate corvos, quia non seminant, neque metunt, quibus non est cellarium, neque horreum, et deus pascit illos.  quanto magis vos pluris estis illis? quis autem vestrum cogitando potest adiicere ad staturam suam cubitum unum? si ergo neque quod minimum est potestis, quid de ceteris solliciti estis? considerate lilia quomodo crescunt: non laborant, neque nent: dico autem vobis, nec salomon in omni gloria sua vestiebatur sicut unum ex istis.	2020-04-20	Evangelium_secundum_Lucam
1100000432	si autem foenum, quod hodie est in agro, et cras in clibanum mittitur, deus sic vestit: quanto magis vos pusillae fidei? et vos nolite quaerere quid manducetis, aut quid bibatis: et nolite in sublime tolli:haec enim omnia gentes mundi quaerunt.  pater autem vester scit quoniam his indigetis.	2020-04-20	Evangelium_secundum_Lucam
1100000433	verumtamen quaerite primum regnum dei, et iustitiam eius: et haec omnia adiicientur vobis.	2020-04-20	Evangelium_secundum_Lucam
1100000434	nolite timere pusillus grex, quia complacuit patri vestro dare vobis regnum.	2020-04-20	Evangelium_secundum_Lucam
1100000435	vendite quae possidetis, et date eleemosynam.  facite vobis sacculos, qui non veterascunt, thesaurum non deficientem in caelis: quo fur non appropriat, neque tinea corrumpit.	2020-04-20	Evangelium_secundum_Lucam
1100000436	ubi enim thesaurus vester est, ibi et cor vestrum erit.	2020-04-20	Evangelium_secundum_Lucam
1100000437	sint lumbi vestri praecincti, et lucernae ardentes in manibus vestris,et vos similes hominibus exspectantibus dominum suum quando revertatur a nuptiis: ut, cum venerit et pulsaverit, confestim aperiant ei.	2020-04-20	Evangelium_secundum_Lucam
1100000438	beati servi illi quos, cum venerit dominus, invenerit vigilantes: amen dico vobis, quod praecinget se, et faciet illos discumbere, et transiens ministrabit illis.	2020-04-20	Evangelium_secundum_Lucam
1100000439	et si venerit in secunda vigilia, et si in tertia vigilia venerit, et ita invenerit, beati sunt servi illi.	2020-04-20	Evangelium_secundum_Lucam
1100000440	hoc autem scitote, quoniam si sciret paterfamilias, qua hora fur veniret, vigilaret utique, et non sineret perfodi domum suam.	2020-04-20	Evangelium_secundum_Lucam
1100000441	et vos estote parati: quia qua hora non putatis, filius hominis veniet.	2020-04-20	Evangelium_secundum_Lucam
1100000442	ait autem ei petrus: domine, ad nos dicis hanc parabolam, an et ad omnes? dixit autem dominus: quis, putas, est fidelis dispensator, et prudens, quem constituit dominus supra familiam suam, ut det illis in tempore tritici mensuram? beatus ille servus quem, cum venerit dominus, invenerit ita facientem.	2020-04-20	Evangelium_secundum_Lucam
1100000443	vere dico vobis, quoniam supra omnia quae possidet, constituet illum.	2020-04-20	Evangelium_secundum_Lucam
1100000444	quod si dixerit servus ille in corde suo: moram facit dominus meus venire: et coeperit percutere servos, et ancillas, et edere, et bibere, et inebriari:veniet dominus servi illius in die qua non sperat, et hora qua nescit, et dividet eum, partemque eius cum infidelibus ponet.	2020-04-20	Evangelium_secundum_Lucam
1100000445	ille autem servus qui cognovit voluntatem domini sui, et non praeparavit, et non facit secundum voluntatem eius, vapulabit multis:qui autem non cognovit, et fecit digna plagis, vapulabit paucis.  omni autem cui multum datum est, multum quaeretur ab eo: et cui commendaverunt multum, plus petent ab eo.	2020-04-20	Evangelium_secundum_Lucam
1100000446	ignem veni mittere in terram, et quid volo nisi ut accendatur? baptismo autem habeo baptizari: et quomodo coarctor usque dum perficiatur? putatis quia pacem veni dare in terram?  non, dico vobis, sed separationem:erunt enim ex hoc quinque in domo una divisi, tres in duos, et duo in tresdividentur: pater in filium, et filius in patrem suum, mater in filiam, et filia in matrem, socrus in nurum suam, et nurus in socrum suam.	2020-04-20	Evangelium_secundum_Lucam
1100000447	dicebat autem et ad turbas: cum videritis nubem orientem ab occasu, statim dicitis: nimbus venit: et ita fit.	2020-04-20	Evangelium_secundum_Lucam
1100000448	et cum austrum flantem, dicitis: quia aestus erit: et fit.	2020-04-20	Evangelium_secundum_Lucam
1100000449	hypocritae!  faciem caeli et terrae nostis probare: hoc autem tempus quomodo non probatis? quid autem et a vobis ipsis non iudicatis quod iustum est? cum autem vadis cum adversario tuo ad principem, in via da operam liberari ab illo, ne forte trahat te ad iudicem, et iudex tradat te exactori, et exactor mittat te in carcerem.	2020-04-20	Evangelium_secundum_Lucam
1100000450	dico tibi, non exies inde, donec etiam novissimum minutum reddas.	2020-04-20	Evangelium_secundum_Lucam
1100000451	caput 13 aderant autem quidam ipso in tempore, nuntiantes illi de galilaeis, quorum sanguinem pilatus miscuit cum sacrificiis eorum.	2020-04-20	Evangelium_secundum_Lucam
1100000452	et respondens dixit illis: putatis quod hi galilaei prae omnibus galilaeis peccatores fuerint, quia talia passi sunt? non, dico vobis: sed nisi poenitentiam habueritis, omnes similiter peribitis.	2020-04-20	Evangelium_secundum_Lucam
1100000453	sicut illi decem et octo, supra quos cecidit turris in siloe, et occidit eos: putatis quia et ipsi debitores fuerint praeter omnes homines habitantes in ierusalem? non, dico vobis: sed si poenitentiam non egeritis, omnes similiter peribitis.	2020-04-20	Evangelium_secundum_Lucam
1100000454	dicebat autem et hanc similitudinem: arborem fici habebat quidam plantatam in vinea sua, et venit quaerens fructum in illa, et non invenit.	2020-04-20	Evangelium_secundum_Lucam
1100000455	dixit autem ad cultorem vineae: ecce anni tres sunt ex quo venio quaerens fructum in ficulnea hac, et non invenio: succide ergo illam: ut quid etiam terram occupat? at ille respondens, dicit illi: domine dimitte illam et hoc anno, usque dum fodiam circa illam, et mittam stercora,et siquidem fecerit fructum: sin autem, in futurum succides eam.	2020-04-20	Evangelium_secundum_Lucam
1100000456	erat autem docens in synagoga eorum sabbatis.	2020-04-20	Evangelium_secundum_Lucam
1100000457	et ecce mulier, quae habebat spiritum infirmitatis annis decem et octo: et erat inclinata, nec omnino poterat sursum respicere.	2020-04-20	Evangelium_secundum_Lucam
1100000458	quam cum videret iesus, vocavit eam ad se, et ait illi: mulier, dimissa es ab infirmitate tua.	2020-04-20	Evangelium_secundum_Lucam
1100000459	et imposuit illi manus, et confestim erecta est, et glorificabat deum.	2020-04-20	Evangelium_secundum_Lucam
1100000460	respondens autem archisynagogus, indignans quia sabbato curasset iesus, dicebat turbae: sex dies sunt in quibus oportet operari: in his ergo venite, et curamini, et non in die sabbati.	2020-04-20	Evangelium_secundum_Lucam
1100000461	respondens autem ad illum dominus, dixit: hypocritae, unusquisque vestrum sabbato non solvit bovem suum, aut asinum a praesepio, et ducit adaquare? hanc autem filiam abrahae, quam alligavit satanas, ecce decem et octo annis, non oportuit solvi a vinculo isto die sabbati? et cum haec diceret, erubescebant omnes adversarii eius: et omnis populus gaudebat in universis, quae gloriose fiebant ab eo.	2020-04-20	Evangelium_secundum_Lucam
1100000462	dicebat ergo: cui simile est regnum dei, et cui simile aestimabo illud? simile est grano sinapis, quod acceptum homo misit in hortum suum, et crevit, et factum est in arborem magnam: et volucres caeli requieverunt in ramis eius.	2020-04-20	Evangelium_secundum_Lucam
1100000463	et iterum dixit: cui simile aestimabo regnum dei? simile est fermento, quod acceptum mulier abscondit in farinae sata tria, donec fermentaretur totum.	2020-04-20	Evangelium_secundum_Lucam
1100000464	et ibat per civitates et castella, docens, et iter faciens in ierusalem.	2020-04-20	Evangelium_secundum_Lucam
1100000465	ait autem illi quidam: domine, si pauci sunt, qui salvantur?  ipse autem dixit ad illos:contendite intrare per angustam portam: quia multi, dico vobis, quaerent intrare, et non poterunt.	2020-04-20	Evangelium_secundum_Lucam
1100000466	cum autem intraverit paterfamilias, et clauserit ostium, incipietis foris stare, et pulsare ostium, dicentes: domine, aperi nobis: et respondens dicet vobis: nescio vos unde sitis:tunc incipietis dicere: manducavimus coram te, et bibimus, et in plateis nostris docuisti.	2020-04-20	Evangelium_secundum_Lucam
1100000467	et dicet vobis: nescio vos unde sitis: discedite a me omnes operarii iniquitatis.	2020-04-20	Evangelium_secundum_Lucam
1100000468	ibi erit fletus et stridor dentium: cum videritis abraham, et isaac, et iacob, et omnes prophetas in regno dei, vos autem expelli foras.	2020-04-20	Evangelium_secundum_Lucam
1100000469	et venient ab oriente, et occidente, et aquilone, et austro, et accumbent in regno dei.	2020-04-20	Evangelium_secundum_Lucam
1100000470	et ecce sunt novissimi qui erunt primi, et sunt primi qui erunt novissimi.	2020-04-20	Evangelium_secundum_Lucam
1100000471	in ipsa die accesserunt quidam pharisaeorum, dicentes illi: exi, et vade hinc: quia herodes vult te occidere.	2020-04-20	Evangelium_secundum_Lucam
1100000472	et ait illis: ite, et dicite vulpi illi: ecce eiicio daemonia, et sanitates perficio hodie, et cras, et tertia die consummor.	2020-04-20	Evangelium_secundum_Lucam
1100000473	verumtamen oportet me hodie et cras et sequenti die ambulare: quia non capit prophetam perire extra ierusalem.	2020-04-20	Evangelium_secundum_Lucam
1100000474	ierusalem, ierusalem, quae occidis prophetas, et lapidas eos qui mittuntur ad te, quoties volui congregare filios tuos quemadmodum avis nidum suum sub pennis, et noluisti? ecce relinquetur vobis domus vestra deserta.  dico autem vobis, quia non videbitis me donec veniat cum dicetis: benedictus qui venit in nomine domini.	2020-04-20	Evangelium_secundum_Lucam
1100000475	caput 14 et factum est cum intraret iesus in domum cuiusdam principis pharisaeorum sabbato manducare panem, et ipsi observabant eum.	2020-04-20	Evangelium_secundum_Lucam
1100000476	et ecce homo quidam hydropicus erat ante illum.	2020-04-20	Evangelium_secundum_Lucam
1100000477	et respondens iesus dixit ad legisperitos et pharisaeos, dicens: si licet sabbato curare? at illi tacuerunt.  ipse vero apprehensum sanavit eum, ac dimisit.	2020-04-20	Evangelium_secundum_Lucam
1100000478	et respondens ad illos dixit: cuius vestrum asinus, aut bos in puteum cadet, et non continuo extrahet illum die sabbati? et non poterant ad haec respondere illi.	2020-04-20	Evangelium_secundum_Lucam
1100000479	dicebat autem et ad invitatos parabolam, intendens quomodo primos accubitus eligerent, dicens ad illos:cum invitatus fueris ad nuptias, non discumbas in primo loco, ne forte honoratior te sit invitatus ab illo.	2020-04-20	Evangelium_secundum_Lucam
1100000480	et veniens is, qui te et illum vocavit, dicat tibi: da huic locum: et tunc incipias cum rubore novissimum locum tenere.	2020-04-20	Evangelium_secundum_Lucam
1100000481	sed cum vocatus fueris, vade, recumbe in novissimo loco: ut, cum venerit qui te invitavit, dicat tibi: amice, ascende superius.  tunc erit tibi gloria coram simul discumbentibus:quia omnis, qui se exaltat, humiliabitur: et qui se humiliat, exaltabitur.	2020-04-20	Evangelium_secundum_Lucam
1100000482	dicebat autem et ei, qui invitaverat: cum facis prandium, aut coenam, noli vocare amicos tuos, neque fratres tuos, neque cognatos, neque vicinos divites: ne forte te et ipsi reinvitent, et fiat tibi retributio;sed cum facis convivium, voca pauperes, debiles, claudos, et caecos:et beatus eris, quia non habent retribuere tibi: retribuetur enim tibi in resurrectione iustorum.	2020-04-20	Evangelium_secundum_Lucam
1100000483	haec cum audisset quidam de simul discumbentibus, dixit illi: beatus qui manducabit panem in regno dei.	2020-04-20	Evangelium_secundum_Lucam
1100000484	at ipse dixit ei: homo quidam fecit coenam magnam, et vocavit multos.	2020-04-20	Evangelium_secundum_Lucam
1100000485	et misit servum suum hora coenae dicere invitatis ut venirent, quia iam parata sunt omnia.	2020-04-20	Evangelium_secundum_Lucam
1100000486	et coeperunt simul omnes excusare.  primus dixit ei: villam emi, et necesse habeo exire, et videre illam: rogo te, habe me excusatum.	2020-04-20	Evangelium_secundum_Lucam
1100000487	et alter dixit: iuga boum emi quinque, et eo probare illa: rogo te, habe me excusatum.	2020-04-20	Evangelium_secundum_Lucam
1100000488	et alius dixit: uxorem duxi, et ideo non possum venire.	2020-04-20	Evangelium_secundum_Lucam
1100000489	et reversus servus nuntiavit haec domino suo.  tunc iratus paterfamilias, dixit servo suo: exi cito in plateas et vicos civitatis: et pauperes, ac debiles, et caecos, et claudos introduc huc.	2020-04-20	Evangelium_secundum_Lucam
1100000490	et ait servus: domine, factum est ut imperasti, et adhuc locus est.	2020-04-20	Evangelium_secundum_Lucam
1100000491	et ait dominus servo: exi in vias, et saepes: et compelle intrare, ut impleatur domus mea.	2020-04-20	Evangelium_secundum_Lucam
1100000492	dico autem vobis quod nemo virorum illorum qui vocati sunt, gustabit coenam meam.	2020-04-20	Evangelium_secundum_Lucam
1100000493	ibant autem turbae multae cum eo: et conversus dixit ad illos:si quis venit ad me, et non odit patrem suum, et matrem, et uxorem, et filios, et fratres, et sorores, adhuc autem et animam suam, non potest meus esse discipulus.	2020-04-20	Evangelium_secundum_Lucam
1100000494	et qui non baiulat crucem suam, et venit post me, non potest meus esse discipulus.	2020-04-20	Evangelium_secundum_Lucam
1100000495	quis enim ex vobis volens turrim aedificare, non prius sedens computat sumptus, qui necessarii sunt, si habeat ad perficiendum,ne, posteaquam posuerit fundamentum, et non potuerit perficere, omnes qui vident, incipiant illudere ei,dicentes: quia hic homo coepit aedificare, et non potuit consummare? aut quis rex iturus committere bellum adversus alium regem, non sedens prius cogitat, si possit cum decem millibus occurrere ei, qui cum viginti millibus venit ad se? alioquin adhuc illo longe agente, legationem mittens rogat ea quae pacis sunt.	2020-04-20	Evangelium_secundum_Lucam
1100000496	sic ergo omnis ex vobis, qui non renuntiat omnibus quae possidet, non potest meus esse discipulus.	2020-04-20	Evangelium_secundum_Lucam
1100000497	bonum est sal: si autem sal evanuerit, in quo condietur? neque in terram, neque in sterquilinium utile est, sed foras mittetur.  qui habet aures audiendi, audiat.	2020-04-20	Evangelium_secundum_Lucam
1100000498	caput 15 erant autem appropinquantes ei publicani, et peccatores ut audirent illum.	2020-04-20	Evangelium_secundum_Lucam
1100000499	et murmurabant pharisaei, et scribae, dicentes: quia hic peccatores recipit, et manducat cum illis.	2020-04-20	Evangelium_secundum_Lucam
1100000500	et ait ad illos parabolam istam dicens:quis ex vobis homo, qui habet centum oves, et si perdiderit unam ex illis, nonne dimittit nonaginta novem in deserto, et vadit ad illam quae perierat, donec inveniat eam? et cum invenerit eam, imponit in humeros suos gaudens:et veniens domum convocat amicos et vicinos, dicens illis: congratulamini mihi, quia inveni ovem meam, quae perierat.	2020-04-20	Evangelium_secundum_Lucam
1100000501	dico vobis quod ita gaudium erit in caelo super uno peccatore poenitentiam agente, quam super nonaginta novem iustis, qui non indigent poenitentia.	2020-04-20	Evangelium_secundum_Lucam
1100000502	aut quae mulier habens drachmas decem, si perdiderit drachmam unam, nonne accendit lucernam, et everrit domum, et quaerit diligenter, donec inveniat? et cum invenerit convocat amicas et vicinas, dicens: congratulamini mihi, quia inveni drachmam quam perdideram.	2020-04-20	Evangelium_secundum_Lucam
1100000503	ita, dico vobis, gaudium erit coram angelis dei super uno peccatore poenitentiam agente.	2020-04-20	Evangelium_secundum_Lucam
1100000504	ait autem: homo quidam habuit duos filios:et dixit adolescentior ex illis patri: pater, da mihi portionem substantiae, quae me contingit.  et divisit illis substantiam.	2020-04-20	Evangelium_secundum_Lucam
1100000505	et non post multos dies, congregatis omnibus, adolescentior filius peregre profectus est in regionem longinquam, et ibi dissipavit substantiam suam vivendo luxuriose.	2020-04-20	Evangelium_secundum_Lucam
1100000506	et postquam omnia consummasset, facta est fames valida in regione illa, et ipse coepit egere.	2020-04-20	Evangelium_secundum_Lucam
1100000507	et abiit, et adhaesit uni civium regionis illius: et misit illum in villam suam ut pasceret porcos.	2020-04-20	Evangelium_secundum_Lucam
1100000508	et cupiebat implere ventrem suum de siliquis, quas porci manducabant: et nemo illi dabat.	2020-04-20	Evangelium_secundum_Lucam
1100000509	in se autem reversus, dixit: quanti mercenarii in domo patris mei abundant panibus, ego autem hic fame pereo! surgam, et ibo ad patrem meum, et dicam ei: pater, peccavi in caelum, et coram te:iam non sum dignus vocari filius tuus: fac me sicut unum de mercenariis tuis.	2020-04-20	Evangelium_secundum_Lucam
1100000510	et surgens venit ad patrem suum.  cum autem adhuc longe esset, vidit illum pater ipsius, et misericordia motus est, et accurrens cecidit super collum eius, et osculatus est eum.	2020-04-20	Evangelium_secundum_Lucam
1100000511	dixitque ei filius: pater, peccavi in caelum, et coram te: iam non sum dignus vocari filius tuus.	2020-04-20	Evangelium_secundum_Lucam
1100000512	dixit autem pater ad servos suos: cito proferte stolam primam, et induite illum, et date annulum in manum eius, et calceamenta in pedes eius:et adducite vitulum saginatum, et occidite, et manducemus, et epulemur:quia hic filius meus mortuus erat, et revixit: perierat, et inventus est.  et coeperunt epulari.	2020-04-20	Evangelium_secundum_Lucam
1100000513	erat autem filius eius senior in agro: et cum veniret, et appropinquaret domui, audivit symphoniam et chorum:et vocavit unum de servis, et interrogavit quid haec essent.	2020-04-20	Evangelium_secundum_Lucam
1100000514	isque dixit illi: frater tuus venit, et occidit pater tuus vitulum saginatum, quia salvum illum recepit.	2020-04-20	Evangelium_secundum_Lucam
1100000515	indignatus est autem, et nolebat introire.  pater ergo illius egressus, coepit rogare illum.	2020-04-20	Evangelium_secundum_Lucam
1100000516	at ille respondens, dixit patri suo: ecce tot annis servio tibi, et numquam mandatum tuum praeterivi: et numquam dedisti mihi haedum ut cum amicis meis epularer.	2020-04-20	Evangelium_secundum_Lucam
1100000517	sed postquam filius tuus hic, qui devoravit substantiam suam cum meretricibus, venit, occidisti illi vitulum saginatum.	2020-04-20	Evangelium_secundum_Lucam
1100000518	at ipse dixit illi: fili, tu semper mecum es, et omnia mea tua sunt:epulari autem, et gaudere oportebat, quia frater tuus hic mortuus erat, et revixit; perierat, et inventus est.	2020-04-20	Evangelium_secundum_Lucam
1100000519	caput 16 dicebat autem et ad discipulos suos: homo quidam erat dives, qui habebat villicum: et hic diffamatus est apud illum quasi dissipasset bona ipsius.	2020-04-20	Evangelium_secundum_Lucam
1100000520	et vocavit illum, et ait illi: quid hoc audio de te?  redde rationem villicationis tuae: iam enim non poteris villicare.	2020-04-20	Evangelium_secundum_Lucam
1100000521	ait autem villicus intra se: quid faciam, quia dominus meus aufert a me villicationem?  fodere non valeo, mendicare erubesco.	2020-04-20	Evangelium_secundum_Lucam
1100000522	scio quid faciam, ut, cum amotus fuero a villicatione, recipiant me in domos suas.	2020-04-20	Evangelium_secundum_Lucam
1100000523	convocatis itaque singulis debitoribus domini sui, dicebat primo: quantum debes domino meo? at ille dixit: centum cados olei.  dixitque illi: accipe cautionem tuam: et sede cito, scribe quinquaginta.	2020-04-20	Evangelium_secundum_Lucam
1100000524	deinde alii dixit: tu vero quantum debes?  qui ait: centum coros tritici.  ait illi: accipe litteras tuas, et scribe octoginta.	2020-04-20	Evangelium_secundum_Lucam
1100000525	et laudavit dominus villicum iniquitatis, quia prudenter fecisset: quia filii huius saeculi prudentiores filiis lucis in generatione sua sunt.	2020-04-20	Evangelium_secundum_Lucam
1100000526	et ego vobis dico: facite vobis amicos de mammona iniquitatis: ut, cum defeceritis, recipiant vos in aeterna tabernacula.	2020-04-20	Evangelium_secundum_Lucam
1100000527	qui fidelis est in minimo, et in maiori fidelis est: et qui in modico iniquus est, et in maiori iniquus est.	2020-04-20	Evangelium_secundum_Lucam
1100000528	si ergo in iniquo mammona fideles non fuistis quod verum est, quis credet vobis? et si in alieno fideles non fuistis, quod vestrum est, quis dabit vobis? nemo servus potest duobus dominis servire: aut enim unum odiet, et alterum diliget: aut uni adhaerebit, et alterum contemnet.  non potestis deo servire et mammonae.	2020-04-20	Evangelium_secundum_Lucam
1100000529	audiebant autem omnia haec pharisaei, qui erant avari: et deridebant illum.	2020-04-20	Evangelium_secundum_Lucam
1100000530	et ait illis: vos estis qui iustificatis vos coram hominibus: deus autem novit corda vestra: quia quod hominibus altum est, abominatio est ante deum.	2020-04-20	Evangelium_secundum_Lucam
1100000531	lex et prophetae usque ad ioannem: ex eo regnum dei evangelizatur, et omnis in illud vim facit.	2020-04-20	Evangelium_secundum_Lucam
1100000532	facilius est autem caelum et terram praeterire, quam de lege unum apicem cadere.	2020-04-20	Evangelium_secundum_Lucam
1100000533	omnis qui dimittit uxorem suam et alteram ducit, moechatur: et qui dimissam a viro ducit, moechatur.	2020-04-20	Evangelium_secundum_Lucam
1100000534	homo quidam erat dives, qui induebatur purpura et bysso, et epulabatur quotidie splendide.	2020-04-20	Evangelium_secundum_Lucam
1100000535	et erat quidam mendicus, nomine lazarus, qui iacebat ad ianuam eius, ulceribus plenus,cupiens saturari de micis quae cadebant de mensa divitis, et nemo illi dabat: sed et canes veniebant, et lingebant ulcera eius.	2020-04-20	Evangelium_secundum_Lucam
1100000536	factum est autem ut moreretur mendicus, et portaretur ab angelis in sinum abrahae.  mortuus est autem et dives, et sepultus est in inferno.	2020-04-20	Evangelium_secundum_Lucam
1100000537	elevans autem oculos suos, cum esset in tormentis, vidit abraham a longe, et lazarum in sinu eius:et ipse clamans dixit: pater abraham, miserere mei, et mitte lazarum ut intingat extremum digiti sui in aquam, ut refrigeret linguam meam, quia crucior in hac flamma.	2020-04-20	Evangelium_secundum_Lucam
1100000538	et dixit illi abraham: fili, recordare quia recepisti bona in vita tua, et lazarus similiter mala: nunc autem hic consolatur, tu vero cruciaris:et in his omnibus inter nos et vos chaos magnum firmatum est: ut hi qui volunt hinc transire ad vos, non possint, neque inde huc transmeare.	2020-04-20	Evangelium_secundum_Lucam
1100000539	et ait: rogo ergo te, pater, ut mittas eum in domum patris mei:habeo enim quinque fratres: ut testetur illis, ne et ipsi veniant in hunc locum tormentorum.	2020-04-20	Evangelium_secundum_Lucam
1100000540	et ait illi abraham: habent moysen et prophetas: audiant illos.	2020-04-20	Evangelium_secundum_Lucam
1100000541	at ille dixit: non, pater abraham: sed si quis ex mortuis ierit ad eos, poenitentiam agent.	2020-04-20	Evangelium_secundum_Lucam
1100000542	ait autem illi: si moysen et prophetas non audiunt, neque si quis ex mortuis resurrexerit, credent.	2020-04-20	Evangelium_secundum_Lucam
1100000543	caput 17 et ait ad discipulos suos: impossibile est ut non veniant scandala: vae autem illi per quem veniunt.	2020-04-20	Evangelium_secundum_Lucam
1100000544	utilius est illi si lapis molaris imponatur circa collum eius, et proiiciatur in mare quam ut scandalizet unum de pusillis istis.	2020-04-20	Evangelium_secundum_Lucam
1100000545	attendite vobis: si peccaverit in te frater tuus, increpa illum: et si poenitentiam egerit, dimitte illi.	2020-04-20	Evangelium_secundum_Lucam
1100000546	et si septies in die peccaverit in te, et septies in die conversus fuerit ad te, dicens: poenitet me, dimitte illi.	2020-04-20	Evangelium_secundum_Lucam
1100000547	et dixerunt apostoli domino: adauge nobis fidem.	2020-04-20	Evangelium_secundum_Lucam
1100000548	dixit autem dominus: si habueritis fidem sicut granum sinapis, dicetis huic arbori moro: eradicare, et transplantare in mare, et obediet vobis.	2020-04-20	Evangelium_secundum_Lucam
1100000549	quis autem vestrum habens servum arantem aut pascentem, qui regresso de agro dicat illi: statim transi, recumbe:et non dicat ei: para quod coenem, et praecinge te, et ministra mihi donec manducem, et bibam, et post haec tu manducabis, et bibes? numquid gratiam habet servo illi, quia fecit quae ei imperaverat? non puto.  sic et vos cum feceritis omnia quae praecepta sunt vobis, dicite: servi inutiles sumus: quod debuimus facere, fecimus.	2020-04-20	Evangelium_secundum_Lucam
1100000550	et factum est, dum iret in ierusalem, transibat per mediam samariam et galilaeam.	2020-04-20	Evangelium_secundum_Lucam
1100000551	et cum ingrederetur quoddam castellum, occurrerunt ei decem viri leprosi, qui steterunt a longe:et levaverunt vocem, dicentes: iesu praeceptor, miserere nostri.	2020-04-20	Evangelium_secundum_Lucam
1100000552	quos ut vidit, dixit: ite, ostendite vos sacerdotibus.  et factum est, dum irent, mundati sunt.	2020-04-20	Evangelium_secundum_Lucam
1100000553	unus autem ex illis, ut vidit quia mundatus est, regressus est, cum magna voce magnificans deum,et cecidit in faciem ante pedes eius, gratias agens: et hic erat samaritanus.	2020-04-20	Evangelium_secundum_Lucam
1100000554	respondens autem iesus, dixit: nonne decem mundati sunt?  et novem ubi sunt? non est inventus qui rediret, et daret gloriam deo, nisi hic alienigena.	2020-04-20	Evangelium_secundum_Lucam
1100000555	et ait illi: surge, vade: quia fides tua te salvum fecit.	2020-04-20	Evangelium_secundum_Lucam
1100000556	interrogatus autem a pharisaeis: quando venit regnum dei?  respondens eis, dixit: non venit regnum dei cum observatione:neque dicent: ecce hic, aut ecce illic.  ecce enim regnum dei intra vos est.	2020-04-20	Evangelium_secundum_Lucam
1100000557	et ait ad discipulos suos: venient dies quando desideretis videre unum diem filii hominis, et non videbitis.	2020-04-20	Evangelium_secundum_Lucam
1100000558	et dicent vobis: ecce hic, et ecce illic.  nolite ire, neque sectemini:nam, sicut fulgur coruscans de sub caelo in ea quae sub caelo sunt, fulget: ita erit filius hominis in die sua.	2020-04-20	Evangelium_secundum_Lucam
1100000559	primum autem oportet illum multa pati, et reprobari a generatione hac.	2020-04-20	Evangelium_secundum_Lucam
1100000560	et sicut factum est in diebus noe, ita erit et in diebus filii hominis:edebant et bibebant: uxores ducebant et dabantur ad nuptias, usque in diem, qua intravit noe in arcam: et venit diluvium, et perdidit omnes.	2020-04-20	Evangelium_secundum_Lucam
1100000561	similiter sicut factum est in diebus lot: edebant et bibebant, emebant et vendebant, plantabant et aedificabant:qua die autem exiit lot a sodomis, pluit ignem et sulphur de caelo, et omnes perdidit:secundum haec erit qua die filius hominis revelabitur.	2020-04-20	Evangelium_secundum_Lucam
1100000562	in illa hora, qui fuerit in tecto, et vasa eius in domo, ne descendat tollere illa: et qui in agro, similiter non redeat retro.	2020-04-20	Evangelium_secundum_Lucam
1100000563	memores estote uxoris lot.	2020-04-20	Evangelium_secundum_Lucam
1100000564	quicumque quaesierit animam suam salvam facere, perdet illam: et quicumque perdiderit illam, vivificabit eam.	2020-04-20	Evangelium_secundum_Lucam
1100000565	dico vobis: in illa nocte erunt duo in lecto uno: unus assumetur, et alter relinquetur:duae erunt molentes in unum: una assumetur, et altera relinquetur: duo in agro: unus assumetur, et alter relinquetur.	2020-04-20	Evangelium_secundum_Lucam
1100000566	respondentes dicunt illi: ubi domine? qui dixit illis: ubicumque fuerit corpus, illuc congregabuntur et aquilae.	2020-04-20	Evangelium_secundum_Lucam
1100000567	caput 18 dicebat autem et parabolam ad illos, quoniam oportet semper orare et non deficere,dicens: iudex quidam erat in quadam civitate, qui deum non timebat, et hominem non reverebatur.	2020-04-20	Evangelium_secundum_Lucam
1100000568	vidua autem quaedam erat in civitate illa, et veniebat ad eum, dicens: vindica me de adversario meo.	2020-04-20	Evangelium_secundum_Lucam
1100000569	et nolebat per multum tempus.  post haec autem dixit intra se: etsi deum non timeo, nec hominem revereor:tamen quia molesta est mihi haec vidua, vindicabo illam, ne in novissimo veniens sugillet me.	2020-04-20	Evangelium_secundum_Lucam
1100000570	ait autem dominus: audite quid iudex iniquitatis dicit:deus autem non faciet vindictam electorum suorum clamantium ad se die ac nocte, et patientiam habebit in illis? dico vobis quia cito faciet vindictam illorum.  verumtamen filius hominis veniens, putas, inveniet fidem in terra? dixit autem et ad quosdam qui in se confidebant tamquam iusti, et aspernabantur ceteros, parabolam istam:duo homines ascenderunt in templum ut orarent: unus pharisaeus et alter publicanus.	2020-04-20	Evangelium_secundum_Lucam
1100000571	pharisaeus stans, haec apud se orabat: deus, gratias ago tibi, quia non sum sicut ceteri hominum: raptores, iniusti, adulteri, velut etiam hic publicanus:ieiuno bis in sabbato, decimas do omnium quae possideo.	2020-04-20	Evangelium_secundum_Lucam
1100000572	et publicanus a longe stans, nolebat nec oculos ad caelum levare: sed percutiebat pectus suum, dicens: deus propitius esto mihi peccatori.	2020-04-20	Evangelium_secundum_Lucam
1100000573	dico vobis, descendit hic iustificatus in domum suam ab illo: quia omnis qui se exaltat, humiliabitur, et qui se humiliat, exaltabitur.	2020-04-20	Evangelium_secundum_Lucam
1100000574	afferebant autem ad illum et infantes, ut eos tangeret.  quod cum viderent discipuli, increpabant illos.	2020-04-20	Evangelium_secundum_Lucam
1100000575	iesus autem convocans illos, dixit: sinite pueros venire ad me, et nolite vetare eos: talium est enim regnum dei.	2020-04-20	Evangelium_secundum_Lucam
1100000576	amen dico vobis, quicumque non acceperit regnum dei sicut puer, non intrabit in illud.	2020-04-20	Evangelium_secundum_Lucam
1100000577	et interrogavit eum quidam princeps, dicens: magister bone, quid faciens vitam aeternam possidebo? dixit autem ei iesus: quid me dicis bonum?  nemo bonus nisi solus deus.	2020-04-20	Evangelium_secundum_Lucam
1100000578	mandata nosti: non occides; non moechaberis; non furtum facies; non falsum testimonium dices; honora patrem tuum et matrem.	2020-04-20	Evangelium_secundum_Lucam
1100000579	qui ait: haec omnia custodivi a iuventute mea.	2020-04-20	Evangelium_secundum_Lucam
1100000580	quo audito, iesus ait ei: adhuc unum tibi deest: omnia quaecumque habes vende, et da pauperibus, et habebis thesaurum in caelo: et veni, sequere me.	2020-04-20	Evangelium_secundum_Lucam
1100000581	his ille auditis, contristatus est: quia dives erat valde.	2020-04-20	Evangelium_secundum_Lucam
1100000582	videns autem iesus illum tristem factum, dixit: quam difficile, qui pecunias habent, in regnum dei intrabunt! facilius est enim camelum per foramen acus transire quam divitem intrare in regnum dei.	2020-04-20	Evangelium_secundum_Lucam
1100000583	et dixerunt qui audiebant: et quis potest salvus fieri? ait illis: quae impossibilia sunt apud homines, possibilia sunt apud deum.	2020-04-20	Evangelium_secundum_Lucam
1100000584	ait autem petrus: ecce nos dimisimus omnia et secuti sumus te.	2020-04-20	Evangelium_secundum_Lucam
1100000585	qui dixit eis: amen dico vobis, nemo est qui reliquit domum, aut parentes, aut fratres, aut uxorem, aut filios propter regnum dei,et non recipiat multo plura in hoc tempore, et in saeculo venturo vitam aeternam.	2020-04-20	Evangelium_secundum_Lucam
1100000586	assumpsit autem iesus duodecim, et ait illis: ecce ascendimus ierosolymam, et consummabuntur omnia quae scripta sunt per prophetas de filio hominis:tradetur enim gentibus, et illudetur, et flagellabitur, et conspuetur:et postquam flagellaverint, occident eum, et tertia die resurget.	2020-04-20	Evangelium_secundum_Lucam
1100000587	et ipsi nihil horum intellexerunt, et erat verbum istud absconditum ab eis, et non intelligebant quae dicebantur.	2020-04-20	Evangelium_secundum_Lucam
1100000588	factum est autem, cum appropinquaret iericho, caecus quidam sedebat secus viam, mendicans.	2020-04-20	Evangelium_secundum_Lucam
1100000589	et cum audiret turbam praetereuntem, interrogabat quid hoc esset.	2020-04-20	Evangelium_secundum_Lucam
1100000590	dixerunt autem ei quod iesus nazarenus transiret.	2020-04-20	Evangelium_secundum_Lucam
1100000591	et clamavit, dicens: iesu, fili david, miserere mei.	2020-04-20	Evangelium_secundum_Lucam
1100000592	et qui praeibant, increpabant eum ut taceret.  ipse vero multo magis clamabat: fili david, miserere mei.	2020-04-20	Evangelium_secundum_Lucam
1100000593	stans autem iesus iussit illum adduci ad se.  et cum appropinquasset, interrogavit illum,dicens: quid tibi vis faciam?  at ille dixit: domine, ut videam.	2020-04-20	Evangelium_secundum_Lucam
1100000594	et iesus dixit illi: respice, fides tua te salvum fecit.	2020-04-20	Evangelium_secundum_Lucam
1100000595	et confestim vidit, et sequebatur illum magnificans deum.  et omnis plebs ut vidit, dedit laudem deo.	2020-04-20	Evangelium_secundum_Lucam
1100000596	caput 19 et ingressus perambulabat iericho.	2020-04-20	Evangelium_secundum_Lucam
1100000597	et ecce vir nomine zachaeus: et hic princeps erat publicanorum, et ipse dives:et quaerebat videre iesum, quis esset: et non poterat prae turba, quia statura pusillus erat.	2020-04-20	Evangelium_secundum_Lucam
1100000598	et praecurrens ascendit in arborem sycomorum ut videret eum: quia inde erat transiturus.	2020-04-20	Evangelium_secundum_Lucam
1100000599	et cum venisset ad locum, suspiciens iesus vidit illum, et dixit ad eum: zachaee, festinans descende: quia hodie in domo tua oportet me manere.	2020-04-20	Evangelium_secundum_Lucam
1100000600	et festinans descendit, et excepit illum gaudens.	2020-04-20	Evangelium_secundum_Lucam
1100000601	et cum viderent omnes, murmurabant, dicentes quod ad hominem peccatorem divertisset.	2020-04-20	Evangelium_secundum_Lucam
1100000602	stans autem zachaeus, dixit ad dominum: ecce dimidium bonorum meorum, domine, do pauperibus: et si quid aliquem defraudavi, reddo quadruplum.	2020-04-20	Evangelium_secundum_Lucam
1100000603	ait iesus ad eum: quia hodie salus domui huic facta est: eo quod et ipse filius sit abrahae.	2020-04-20	Evangelium_secundum_Lucam
1100000604	venit enim filius hominis quaerere, et salvum facere quod perierat.	2020-04-20	Evangelium_secundum_Lucam
1100000605	haec illis audientibus adiiciens, dixit parabolam, eo quod esset prope ierusalem: et quia existimarent quod confestim regnum dei manifestaretur.	2020-04-20	Evangelium_secundum_Lucam
1100000606	dixit ergo: homo quidam nobilis abiit in regionem longinquam accipere sibi regnum, et reverti.	2020-04-20	Evangelium_secundum_Lucam
1100000607	vocatis autem decem servis suis, dedit eis decem mnas, et ait ad illos: negotiamini dum venio.	2020-04-20	Evangelium_secundum_Lucam
1100000608	cives autem eius oderant eum: et miserunt legationem post illum, dicentes: nolumus hunc regnare super nos.	2020-04-20	Evangelium_secundum_Lucam
1100000609	et factum est ut rediret accepto regno: et iussit vocari servos, quibus dedit pecuniam, ut sciret quantum quisque negotiatus esset.	2020-04-20	Evangelium_secundum_Lucam
1100000610	venit autem primus dicens: domine, mna tua decem mnas acquisivit.	2020-04-20	Evangelium_secundum_Lucam
1100000611	et ait illi: euge bone serve, quia in modico fuisti fidelis, eris potestatem habens super decem civitates.	2020-04-20	Evangelium_secundum_Lucam
1100000612	et alter venit, dicens: domine, mna tua fecit quinque mnas.	2020-04-20	Evangelium_secundum_Lucam
1100000613	et huic ait: et tu esto super quinque civitates.	2020-04-20	Evangelium_secundum_Lucam
1100000614	et alter venit, dicens: domine, ecce mna tua, quam habui repositam in sudario:timui enim te, quia homo austerus es: tollis quod non posuisti, et metis quod non seminasti.	2020-04-20	Evangelium_secundum_Lucam
1100000615	dicit ei: de ore tuo te iudico, serve nequam.  sciebas quod ego homo austerus sum, tollens quod non posui, et metens quod non seminavi:et quare non dedisti pecuniam meam ad mensam, ut ego veniens cum usuris utique exegissem illam? et astantibus dixit: auferte ab illo mnam, et date illi qui decem mnas habet.	2020-04-20	Evangelium_secundum_Lucam
1100000616	et dixerunt ei: domine, habet decem mnas.	2020-04-20	Evangelium_secundum_Lucam
1100000617	dico autem vobis, quia omni habenti dabitur, et abundabit: ab eo autem qui non habet, et quod habet auferetur ab eo.	2020-04-20	Evangelium_secundum_Lucam
1100000618	verumtamen inimicos meos illos, qui noluerunt me regnare super se, adducite huc: et interficite ante me.	2020-04-20	Evangelium_secundum_Lucam
1100000619	et his dictis, praecedebat ascendens ierosolymam.	2020-04-20	Evangelium_secundum_Lucam
1100000620	et factum est, cum appropinquasset ad bethphage et bethaniam, ad montem qui vocatur oliveti, misit duos discipulos suos,dicens: ite in castellum quod contra est: in quod introeuntes, invenietis pullum asinae alligatum, cui nemo umquam hominum sedit: solvite illum, et adducite.	2020-04-20	Evangelium_secundum_Lucam
1100000621	et si quis vos interrogaverit: quare solvitis?  sic dicetis ei: quia dominus operam eius desiderat.	2020-04-20	Evangelium_secundum_Lucam
1100000622	abierunt autem qui missi erant: et invenerunt, sicut dixit illis, stantem pullum.	2020-04-20	Evangelium_secundum_Lucam
1100000623	solventibus autem illis pullum, dixerunt domini eius ad illos: quid solvitis pullum? at illi dixerunt: quia dominus eum necessarium habet.	2020-04-20	Evangelium_secundum_Lucam
1100000624	et duxerunt illum ad iesum.  et iactantes vestimenta sua supra pullum, imposuerunt iesum.	2020-04-20	Evangelium_secundum_Lucam
1100000625	eunte autem illo, substernebant vestimenta sua in via:et cum appropinquaret iam ad descensum montis oliveti, coeperunt omnes turbae discipulorum gaudentes laudare deum voce magna super omnibus, quas viderant, virtutibus,dicentes: benedictus, qui venit rex in nomine domini: pax in caelo, et gloria in excelsis.	2020-04-20	Evangelium_secundum_Lucam
1100000626	et quidam pharisaeorum de turbis dixerunt ad illum: magister, increpa discipulos tuos.	2020-04-20	Evangelium_secundum_Lucam
1100000627	quibus ipse ait: dico vobis, quia si hi tacuerint, lapides clamabunt.	2020-04-20	Evangelium_secundum_Lucam
1100000628	et ut appropinquavit, videns civitatem flevit super illam, dicens:quia si cognovisses et tu, et quidem in hac die tua, quae ad pacem tibi: nunc autem abscondita sunt ab oculis tuis.	2020-04-20	Evangelium_secundum_Lucam
1100000629	quia venient dies in te: et circumdabunt te inimici tui vallo, et circumdabunt te: et coangustabunt te undique:et ad terram prosternent te, et filios tuos, qui in te sunt, et non relinquent in te lapidem super lapidem: eo quod non cognoveris tempus visitationis tuae.	2020-04-20	Evangelium_secundum_Lucam
1100000630	et ingressus in templum, coepit eiicere vendentes in illo, et ementes,dicens illis: scriptum est: quia domus mea domus orationis est: vos autem fecistis illam speluncam latronum.	2020-04-20	Evangelium_secundum_Lucam
1100000631	et erat docens quotidie in templo.  principes autem sacerdotum, et scribae, et princeps plebis quaerebant illum perdere:et non inveniebant quid facerent illi.  omnis enim populus suspensus erat, audiens illum.	2020-04-20	Evangelium_secundum_Lucam
1100000632	caput 20 et factum est in una dierum, docente illo populum in templo, et evangelizante, convenerunt principes sacerdotum, et scribae cum senioribus,et aiunt dicentes ad illum: dic nobis in qua potestate haec facis?  aut quis est qui dedit tibi hanc potestatem? respondens autem iesus, dixit ad illos: interrogabo vos et ego unum verbum.  respondete mihi:baptismus ioannis de caelo erat, an ex hominibus? at illi cogitabant intra se, dicentes: quia si dixerimus: de caelo, dicet: quare ergo non credidistis illi? si autem dixerimus: ex hominibus, plebs universa lapidabit nos: certi sunt enim ioannem prophetam esse.	2020-04-20	Evangelium_secundum_Lucam
1100000633	et responderunt se nescire unde esset.	2020-04-20	Evangelium_secundum_Lucam
1100000634	et iesus ait illis: neque ego dico vobis in qua potestate haec facio.	2020-04-20	Evangelium_secundum_Lucam
1100000635	coepit autem dicere ad plebem parabolam hanc: homo plantavit vineam, et locavit eam colonis: et ipse peregre fuit multis temporibus.	2020-04-20	Evangelium_secundum_Lucam
1100000636	et in tempore misit ad cultores servum, ut de fructu vineae darent illi.  qui caesum dimiserunt eum inanem.	2020-04-20	Evangelium_secundum_Lucam
1100000637	et addidit alterum servum mittere.  illi autem hunc quoque caedentes, et afficientes contumelia, dimiserunt inanem.	2020-04-20	Evangelium_secundum_Lucam
1100000638	et addidit tertium mittere: qui et illum vulnerantes eiecerunt.	2020-04-20	Evangelium_secundum_Lucam
1100000639	dixit autem dominus vineae: quid faciam?  mittam filium meum dilectum: forsitan, cum hunc viderint, verebuntur.	2020-04-20	Evangelium_secundum_Lucam
1100000640	quem cum vidissent coloni, cogitaverunt intra se, dicentes: hic est haeres, occidamus illum, ut nostra fiat haereditas.	2020-04-20	Evangelium_secundum_Lucam
1100000641	et eiectum illum extra vineam, occiderunt.  quid ergo faciet illis dominus vineae? veniet, et perdet colonos istos, et dabit vineam aliis.  quo audito, dixerunt illi: absit.	2020-04-20	Evangelium_secundum_Lucam
1100000642	ille autem aspiciens eos, ait: quid est ergo hoc quod scriptum est: lapidem quem reprobaverunt aedificantes, hic factus est in caput anguli? omnis qui ceciderit super illum lapidem, conquassabitur: super quem autem ceciderit, comminuet illum.	2020-04-20	Evangelium_secundum_Lucam
1100000643	et quaerebant principes sacerdotum et scribae mittere in illum manus illa hora, et timuerunt populum: cognoverunt enim quod ad ipsos dixerit similitudinem hanc.	2020-04-20	Evangelium_secundum_Lucam
1100000644	et observantes miserunt insidiatores, qui se iustos simularent, ut caperent eum in sermone, ut traderent illum principatui, et potestati praesidis.	2020-04-20	Evangelium_secundum_Lucam
1100000645	et interrogaverunt eum, dicentes: magister, scimus quia recte dicis et doces: et non accipis personam, sed viam dei in veritate doces.	2020-04-20	Evangelium_secundum_Lucam
1100000646	licet nobis tributum dare caesari, an non? considerans autem dolum illorum, dixit ad eos: quid me tentatis? ostendite mihi denarium.  cuius habet imaginem et inscriptionem?  respondentes dixerunt ei: caesaris.	2020-04-20	Evangelium_secundum_Lucam
1100000647	et ait illis: reddite ergo quae sunt caesaris, caesari: et quae sunt dei, deo.	2020-04-20	Evangelium_secundum_Lucam
1100000648	et non potuerunt verbum eius reprehendere coram plebe: et mirati in responso eius, tacuerunt.	2020-04-20	Evangelium_secundum_Lucam
1100000649	accesserunt autem quidam sadducaeorum, qui negant esse resurrectionem, et interrogaverunt eum,dicentes: magister, moyses scripsit nobis: si frater alicuius mortuus fuerit habens uxorem, et hic sine liberis fuerit, ut accipiat eam frater eius uxorem, et suscitet semen fratri suo.	2020-04-20	Evangelium_secundum_Lucam
1100000650	septem ergo fratres erant: et primus accepit uxorem, et mortuus est sine filiis.	2020-04-20	Evangelium_secundum_Lucam
1100000651	et sequens accepit illam, et ipse mortuus est sine filio.	2020-04-20	Evangelium_secundum_Lucam
1100000652	et tertius accepit illam.  similiter et omnes septem, et non reliquerunt semen, et mortui sunt.	2020-04-20	Evangelium_secundum_Lucam
1100000653	novissime omnium mortua est et mulier.	2020-04-20	Evangelium_secundum_Lucam
1100000654	in resurrectione ergo, cuius eorum erit uxor?  siquidem septem habuerunt eam uxorem.	2020-04-20	Evangelium_secundum_Lucam
1100000655	et ait illis iesus: filii huius saeculi nubunt, et traduntur ad nuptias:illi vero qui digni habebuntur saeculo illo, et resurrectione ex mortuis, neque nubent, neque ducent uxores:neque enim ultra mori potuerunt: aequales enim angelis sunt, et filii sunt dei, cum sint filii resurrectionis.	2020-04-20	Evangelium_secundum_Lucam
1100000656	quia vero resurgant mortui, et moyses ostendit secus rubum, sicut dicit dominum, deum abraham, et deum isaac, et deum iacob.	2020-04-20	Evangelium_secundum_Lucam
1100000657	deus autem non est mortuorum, sed vivorum: omnes enim vivunt ei.	2020-04-20	Evangelium_secundum_Lucam
1100000658	respondentes autem quidam scribarum, dixerunt ei: magister, bene dixisti.	2020-04-20	Evangelium_secundum_Lucam
1100000659	et amplius non audebant eum quidquam interrogare.	2020-04-20	Evangelium_secundum_Lucam
1100000660	dixit autem ad illos: quomodo dicunt christum filium esse david? et ipse david dicit in libro psalmorum: dixit dominus domino meo: sede a dextris meis,donec ponam inimicos tuos scabellum pedum tuorum.	2020-04-20	Evangelium_secundum_Lucam
1100000661	david ergo dominum illum vocat: et quomodo filius eius est? audiente autem omni populo, dixit discipulis suis:attendite a scribis, qui volunt ambulare in stolis, et amant salutationes in foro, et primas cathedras in synagogis, et primos discubitus in conviviis,qui devorant domos viduarum, simulantes longam orationem: hi accipient damnationem maiorem.	2020-04-20	Evangelium_secundum_Lucam
1100000662	caput 21 respiciens autem, vidit eos qui mittebant munera sua in gazophylacium, divites.	2020-04-20	Evangelium_secundum_Lucam
1100000663	vidit autem et quamdam viduam pauperculam mittentem aera minuta duo.	2020-04-20	Evangelium_secundum_Lucam
1100000664	et dixit: vere dico vobis, quia vidua haec pauper plus quam omnes misit.	2020-04-20	Evangelium_secundum_Lucam
1100000665	nam omnes hi ex abundanti sibi miserunt in munera dei: haec autem ex eo quod deest illi, omnem victum suum quem habuit, misit.	2020-04-20	Evangelium_secundum_Lucam
1100000666	et quibusdam dicentibus de templo quod bonis lapidibus et donis ornatum esset, dixit:haec quae videtis, venient dies in quibus non relinquetur lapis super lapidem, qui non destruatur.	2020-04-20	Evangelium_secundum_Lucam
1100000667	interrogaverunt autem illum, dicentes: praeceptor, quando haec erunt, et quod signum cum fieri incipient? qui dixit: videte ne seducamini: multi enim venient in nomine meo, dicentes quia ego sum: et tempus appropinquavit: nolite ergo ire post eos.	2020-04-20	Evangelium_secundum_Lucam
1100000668	cum autem audieritis praelia et seditiones, nolite terreri: oportet primum haec fieri, sed nondum statim finis.	2020-04-20	Evangelium_secundum_Lucam
1100000669	tunc dicebat illis: surget gens contra gentem, et regnum adversus regnum.	2020-04-20	Evangelium_secundum_Lucam
1100000670	et terraemotus magni erunt per loca, et pestilentiae, et fames, terroresque de caelo, et signa magna erunt.	2020-04-20	Evangelium_secundum_Lucam
1100000671	sed ante haec omnia iniicient vobis manus suas, et persequentur tradentes in synagogas et custodias, trahentes ad reges et praesides propter nomen meum:continget autem vobis in testimonium.	2020-04-20	Evangelium_secundum_Lucam
1100000672	ponite ergo in cordibus vestris non praemeditari quemadmodum respondeatis:ego enim dabo vobis os et sapientiam, cui non poterunt resistere et contradicere omnes adversarii vestri.	2020-04-20	Evangelium_secundum_Lucam
1100000673	trademini autem a parentibus, et fratribus, et cognatis, et amicis, et morte afficient ex vobis:et eritis odio omnibus propter nomen meum:et capillus de capite vestro non peribit.	2020-04-20	Evangelium_secundum_Lucam
1100000674	in patientia vestra possidebitis animas vestras.	2020-04-20	Evangelium_secundum_Lucam
1100000675	cum autem videritis circumdari ab exercitu ierusalem, tunc scitote quia appropinquavit desolatio eius:tunc qui in iudaea sunt, fugiant ad montes, et qui in medio eius, discedant: et qui in regionibus, non intrent in eam,quia dies ultionis hi sunt, ut impleantur omnia quae scripta sunt.	2020-04-20	Evangelium_secundum_Lucam
1100000676	vae autem praegnantibus et nutrientibus in illis diebus!  erit enim pressura magna super terram, et ira populo huic.	2020-04-20	Evangelium_secundum_Lucam
1100000677	et cadent in ore gladii, et captivi ducentur in omnes gentes, et ierusalem calcabitur a gentibus, donec impleantur tempora nationum.	2020-04-20	Evangelium_secundum_Lucam
1100000678	et erunt signa in sole, et luna, et stellis, et in terris pressura gentium prae confusione sonitus maris, et fluctuum:arescentibus hominibus prae timore, et exspectatione, quae supervenient universo orbi: nam virtutes caelorum movebuntur:et tunc videbunt filium hominis venientem in nube cum potestate magna et maiestate.	2020-04-20	Evangelium_secundum_Lucam
1100000679	his autem fieri incipientibus, respicite, et levate capita vestra: quoniam appropinquat redemptio vestra.	2020-04-20	Evangelium_secundum_Lucam
1100000680	et dixit illis similitudinem: videte ficulneam, et omnes arbores:cum producunt iam ex se fructum, scitis quoniam prope est aestas.	2020-04-20	Evangelium_secundum_Lucam
1100000681	ita et vos cum videritis haec fieri, scitote quoniam prope est regnum dei.	2020-04-20	Evangelium_secundum_Lucam
1100000682	amen dico vobis, quia non praeteribit generatio haec, donec omnia fiant.	2020-04-20	Evangelium_secundum_Lucam
1100000683	caelum et terra transibunt: verba autem mea non transibunt.	2020-04-20	Evangelium_secundum_Lucam
1100000684	attendite autem vobis, ne forte graventur corda vestra in crapula, et ebrietate, et curis huius vitae, et superveniat in vos repentina dies illa:tamquam laqueus enim superveniet in omnes qui sedent super faciem omnis terrae.	2020-04-20	Evangelium_secundum_Lucam
1100000685	vigilate itaque, omni tempore orantes, ut digni habeamini fugere ista omnia quae futura sunt, et stare ante filium hominis.	2020-04-20	Evangelium_secundum_Lucam
1100000686	erat autem diebus docens in templo: noctibus vero exiens, morabatur in monte qui vocatur oliveti.	2020-04-20	Evangelium_secundum_Lucam
1100000687	et omnis populus manicabat ad eum in templo audire eum.	2020-04-20	Evangelium_secundum_Lucam
1100000688	caput 22 appropinquabat autem dies festus azymorum, qui dicitur pascha:et quaerebant principes sacerdotum, et scribae, quomodo iesum interficerent: timebant vero plebem.	2020-04-20	Evangelium_secundum_Lucam
1100000689	intravit autem satanas in iudam, qui cognominabatur iscariotes, unum de duodecim:et abiit, et locutus est cum principibus sacerdotum, et magistratibus, quemadmodum illum traderet eis.	2020-04-20	Evangelium_secundum_Lucam
1100000690	et gavisi sunt, et pacti sunt pecuniam illi dare.	2020-04-20	Evangelium_secundum_Lucam
1100000691	et spopondit, et quaerebat opportunitatem ut traderet illum sine turbis.	2020-04-20	Evangelium_secundum_Lucam
1100000692	venit autem dies azymorum, in qua necesse erat occidi pascha.	2020-04-20	Evangelium_secundum_Lucam
1100000693	et misit petrum et ioannem, dicens: euntes parate nobis pascha, ut manducemus.	2020-04-20	Evangelium_secundum_Lucam
1100000694	at illi dixerunt: ubi vis paremus? et dixit ad eos: ecce introeuntibus vobis in civitatem occurret vobis homo quidam amphoram aquae portans: sequimini eum in domum, in quam intrat,et dicetis patrifamilias domus: dicit tibi magister: ubi est diversorium, ubi pascha cum discipulis meis manducem? et ipse ostendet vobis coenaculum magnum stratum, et ibi parate.	2020-04-20	Evangelium_secundum_Lucam
1100000695	euntes autem invenerunt sicut dixit illis, et paraverunt pascha.	2020-04-20	Evangelium_secundum_Lucam
1100000696	et cum facta esset hora, discubuit, et duodecim apostoli cum eo.	2020-04-20	Evangelium_secundum_Lucam
1100000697	et ait illis: desiderio desideravi hoc pascha manducare vobiscum, antequam patiar.	2020-04-20	Evangelium_secundum_Lucam
1100000698	dico enim vobis, quia ex hoc non manducabo illud, donec impleatur in regno dei.	2020-04-20	Evangelium_secundum_Lucam
1100000699	et accepto calice gratias egit, et dixit: accipite, et dividite inter vos.	2020-04-20	Evangelium_secundum_Lucam
1100000700	dico enim vobis quod non bibam de generatione vitis donec regnum dei veniat.	2020-04-20	Evangelium_secundum_Lucam
1100000701	et accepto pane gratias egit, et fregit, et dedit eis, dicens: hoc est corpus meum, quod pro vobis datur: hoc facite in meam commemorationem.	2020-04-20	Evangelium_secundum_Lucam
1100000702	similiter et calicem, postquam coenavit, dicens: hic est calix novum testamentum in sanguine meo, qui pro vobis fundetur.	2020-04-20	Evangelium_secundum_Lucam
1100000703	verumtamen ecce manus tradentis me, mecum est in mensa.	2020-04-20	Evangelium_secundum_Lucam
1100000704	et quidem filius hominis, secundum quod definitum est, vadit: verumtamen vae homini illi per quem tradetur.	2020-04-20	Evangelium_secundum_Lucam
1100000705	et ipsi coeperunt quaerere inter se quis esset ex eis qui hoc facturus esset.	2020-04-20	Evangelium_secundum_Lucam
1100000706	facta est autem et contentio inter eos, quis eorum videretur esse maior.	2020-04-20	Evangelium_secundum_Lucam
1100000707	dixit autem eis: reges gentium dominantur eorum: et qui potestatem habent super eos, benefici vocantur.	2020-04-20	Evangelium_secundum_Lucam
1100000708	vos autem non sic: sed qui maior est in vobis, fiat sicut minor: et qui praecessor est, sicut ministrator.	2020-04-20	Evangelium_secundum_Lucam
1100000709	nam quis maior est, qui recumbit, an qui ministrat?  nonne qui recumbit?  ego autem in medio vestrum sum, sicut qui ministrat:vos autem estis, qui permansistis mecum in tentationibus meis.	2020-04-20	Evangelium_secundum_Lucam
1100000710	et ego dispono vobis sicut disposuit mihi pater meus regnum,ut edatis et bibatis super mensam meam in regno meo, et sedeatis super thronos iudicantes duodecim tribus israel.	2020-04-20	Evangelium_secundum_Lucam
1100000711	ait autem dominus: simon, simon, ecce satanas expetivit vos ut cribraret sicut triticum:ego autem rogavi pro te ut non deficiat fides tua: et tu aliquando conversus, confirma fratres tuos.	2020-04-20	Evangelium_secundum_Lucam
1100000712	qui dixit ei: domine, tecum paratus sum et in carcerem et in mortem ire.	2020-04-20	Evangelium_secundum_Lucam
1100000713	at ille dixit: dico tibi, petre, non cantabit hodie gallus, donec ter abneges nosse me.  et dixit eis:quando misi vos sine sacculo, et pera, et calceamentis, numquid aliquid defuit vobis? at illi dixerunt: nihil.  dixit ergo eis: sed nunc qui habet sacculum, tollat; similiter et peram: et qui non habet, vendat tunicam suam et emat gladium.	2020-04-20	Evangelium_secundum_Lucam
1100000714	dico enim vobis, quoniam adhuc hoc quod scriptum est, oportet impleri in me: et cum iniquis deputatus est.  etenim ea quae sunt de me finem habent.	2020-04-20	Evangelium_secundum_Lucam
1100000715	at illi dixerunt: domine, ecce duo gladii hic.  at ille dixit eis: satis est.	2020-04-20	Evangelium_secundum_Lucam
1100000716	et egressus ibat secundum consuetudinem in monte olivarum.  secuti sunt autem illum et discipuli.	2020-04-20	Evangelium_secundum_Lucam
1100000717	et cum pervenisset ad locum, dixit illis: orate ne intretis in tentationem.	2020-04-20	Evangelium_secundum_Lucam
1100000718	et ipse avulsus est ab eis quantum iactus est lapidis: et positis genibus orabat,dicens: pater, si vis, transfer calicem istum a me: verumtamen non mea voluntas, sed tua fiat.	2020-04-20	Evangelium_secundum_Lucam
1100000719	apparuit autem illi angelus de caelo, confortans eum.  et factus in agonia, prolixius orabat.	2020-04-20	Evangelium_secundum_Lucam
1100000720	et factus est sudor eius sicut guttae sanguinis decurrentis in terram.	2020-04-20	Evangelium_secundum_Lucam
1100000721	et cum surrexisset ab oratione et venisset ad discipulos suos, invenit eos dormientes prae tristitia.	2020-04-20	Evangelium_secundum_Lucam
1100000722	et ait illis: quid dormitis?  surgite, orate, ne intretis in tentationem.	2020-04-20	Evangelium_secundum_Lucam
1100000723	adhuc eo loquente, ecce turba: et qui vocabatur iudas, unus de duodecim, antecedebat eos, et appropinquavit iesu ut oscularetur eum.	2020-04-20	Evangelium_secundum_Lucam
1100000724	iesus autem dixit illi: iuda, osculo filium hominis tradis? videntes autem hi qui circa ipsum erant, quod futurum erat, dixerunt ei: domine, si percutimus in gladio? et percussit unus ex illis servum principis sacerdotum, et amputavit auriculam eius dexteram.	2020-04-20	Evangelium_secundum_Lucam
1100000725	respondens autem iesus, ait: sinite usque huc.  et cum tetigisset auriculam eius, sanavit eum.	2020-04-20	Evangelium_secundum_Lucam
1100000726	dixit autem iesus ad eos qui venerant ad se principes sacerdotum, et magistratus templi, et seniores: quasi ad latronem existis cum gladiis et fustibus? cum quotidie vobiscum fuerim in templo, non extendistis manus in me: sed haec est hora vestra, et potestas tenebrarum.	2020-04-20	Evangelium_secundum_Lucam
1100000727	comprehendentes autem eum, duxerunt ad domum principis sacerdotum: petrus vero sequebatur a longe.	2020-04-20	Evangelium_secundum_Lucam
1100000728	accenso autem igne in medio atrii et circumsedentibus illis, erat petrus in medio eorum.	2020-04-20	Evangelium_secundum_Lucam
1100000729	quem cum vidisset ancilla quaedam sedentem ad lumen, et eum fuisset intuita, dixit: et hic cum illo erat.	2020-04-20	Evangelium_secundum_Lucam
1100000730	at ille negavit eum, dicens: mulier, non novi illum.	2020-04-20	Evangelium_secundum_Lucam
1100000731	et post pusillum alius videns eum, dixit: et tu de illis es.  petrus vero ait: o homo, non sum.	2020-04-20	Evangelium_secundum_Lucam
1100000732	et intervallo facto quasi horae unius, alius quidam affirmabat, dicens: vere et hic cum illo erat: nam et galilaeus est.	2020-04-20	Evangelium_secundum_Lucam
1100000733	et ait petrus: homo, nescio quid dicis.  et continuo, adhuc illo loquente, cantavit gallus.	2020-04-20	Evangelium_secundum_Lucam
1100000734	et conversus dominus respexit petrum, et recordatus est petrus verbi domini, sicut dixerat: quia priusquam gallus cantet, ter me negabis.	2020-04-20	Evangelium_secundum_Lucam
1100000735	et egressus foras petrus flevit amare.	2020-04-20	Evangelium_secundum_Lucam
1100000736	et viri qui tenebant illum, illudebant ei, caedentes.	2020-04-20	Evangelium_secundum_Lucam
1100000737	et velaverunt eum, et percutiebant faciem eius: et interrogabant eum, dicentes: prophetiza, quis est, qui te percussit? et alia multa blasphemantes dicebant in eum.	2020-04-20	Evangelium_secundum_Lucam
1100000738	et ut factus est dies, convenerunt seniores plebis, et principes sacerdotum, et scribae, et duxerunt illum in concilium suum, dicentes: si tu es christus, dic nobis.	2020-04-20	Evangelium_secundum_Lucam
1100000739	et ait illis: si vobis dixero, non credetis mihi:si autem et interrogavero, non respondebitis mihi, neque dimittetis.	2020-04-20	Evangelium_secundum_Lucam
1100000740	ex hoc autem erit filius hominis sedens a dextris virtutis dei.	2020-04-20	Evangelium_secundum_Lucam
1100000741	dixerunt autem omnes: tu ergo es filius dei?  qui ait: vos dicitis, quia ego sum.	2020-04-20	Evangelium_secundum_Lucam
1100000742	at illi dixerunt: quid adhuc desideramus testimonium?  ipsi enim audivimus de ore eius.	2020-04-20	Evangelium_secundum_Lucam
1100000743	caput 23 et surgens omnis multitudo eorum, duxerunt illum ad pilatum.	2020-04-20	Evangelium_secundum_Lucam
1100000744	coeperunt autem illum accusare, dicentes: hunc invenimus subvertentem gentem nostram, et prohibentem tributa dare caesari, et dicentem se christum regem esse.	2020-04-20	Evangelium_secundum_Lucam
1100000745	pilatus autem interrogavit eum, dicens: tu es rex iudaeorum?  at ille respondens ait: tu dicis.	2020-04-20	Evangelium_secundum_Lucam
1100000746	ait autem pilatus ad principes sacerdotum et turbas: nihil invenio causae in hoc homine.	2020-04-20	Evangelium_secundum_Lucam
1100000747	at illi invalescebant, dicentes: commovet populum docens per universam iudaeam, incipiens a galilaea usque huc.	2020-04-20	Evangelium_secundum_Lucam
1100000748	pilatus autem audiens galilaeam, interrogavit si homo galilaeus esset.	2020-04-20	Evangelium_secundum_Lucam
1100000749	et ut cognovit quod de herodis potestate esset, remisit eum ad herodem, qui et ipse ierosolymis erat illis diebus.	2020-04-20	Evangelium_secundum_Lucam
1100000750	herodes autem viso iesu, gavisus est valde.  erat enim cupiens ex multo tempore videre eum, eo quod audierat multa de eo, et sperabat signum aliquod videre ab eo fieri.	2020-04-20	Evangelium_secundum_Lucam
1100000751	interrogabat autem eum multis sermonibus.  at ipse nihil illi respondebat.	2020-04-20	Evangelium_secundum_Lucam
1100000752	stabant autem principes sacerdotum et scribae constanter accusantes eum.	2020-04-20	Evangelium_secundum_Lucam
1100000753	sprevit autem illum herodes cum exercitu suo: et illusit indutum veste alba, et remisit ad pilatum.	2020-04-20	Evangelium_secundum_Lucam
1100000754	et facti sunt amici herodes et pilatus in ipsa die: nam antea inimici erant ad invicem.	2020-04-20	Evangelium_secundum_Lucam
1100000755	pilatus autem, convocatis principibus sacerdotum, et magistratibus, et plebe,dixit ad illos: obtulistis mihi hunc hominem, quasi avertentem populum, et ecce ego coram vobis interrogans, nullam causam inveni in homine isto ex his in quibus eum accusatis.	2020-04-20	Evangelium_secundum_Lucam
1100000756	sed neque herodes: nam remisi vos ad illum, et ecce nihil dignum morte actum est ei.	2020-04-20	Evangelium_secundum_Lucam
1100000757	emendatum ergo illum dimittam.	2020-04-20	Evangelium_secundum_Lucam
1100000758	necesse autem habebat dimittere eis per diem festum unum.	2020-04-20	Evangelium_secundum_Lucam
1100000759	exclamavit autem simul universa turba, dicens: tolle hunc, et dimitte nobis barabbam:qui erat propter seditionem quamdam factam in civitate et homicidium missus in carcerem.	2020-04-20	Evangelium_secundum_Lucam
1100000760	iterum autem pilatus locutus est ad eos, volens dimittere iesum.	2020-04-20	Evangelium_secundum_Lucam
1100000761	at illi succlamabant, dicentes: crucifige, crucifige eum.	2020-04-20	Evangelium_secundum_Lucam
1100000762	ille autem tertio dixit ad illos: quid enim mali fecit iste?  nullam causam mortis invenio in eo: corripiam ergo illum et dimittam.	2020-04-20	Evangelium_secundum_Lucam
1100000763	at illi instabant vocibus magnis postulantes ut crucifigeretur: et invalescebant voces eorum.	2020-04-20	Evangelium_secundum_Lucam
1100000764	et pilatus adiudicavit fieri petitionem eorum.	2020-04-20	Evangelium_secundum_Lucam
1100000765	dimisit autem illis eum qui propter homicidium et seditionem missus fuerat in carcerem, quem petebant: iesum vero tradidit voluntati eorum.	2020-04-20	Evangelium_secundum_Lucam
1100000766	et cum ducerent eum, apprehenderunt simonem quemdam cyrenensem venientem de villa: et imposuerunt illi crucem portare post iesum.	2020-04-20	Evangelium_secundum_Lucam
1100000767	sequebatur autem illum multa turba populi et mulierum, quae plangebant et lamentabantur eum.	2020-04-20	Evangelium_secundum_Lucam
1100000768	conversus autem ad illas iesus, dixit: filiae ierusalem, nolite flere super me, sed super vos ipsas flete et super filios vestros.	2020-04-20	Evangelium_secundum_Lucam
1100000769	quoniam ecce venient dies in quibus dicent: beatae steriles, et ventres qui non genuerunt, et ubera quae non lactaverunt.	2020-04-20	Evangelium_secundum_Lucam
1100000770	tunc incipient dicere montibus: cadite super nos; et collibus: operite nos.	2020-04-20	Evangelium_secundum_Lucam
1100000771	quia si in viridi ligno haec faciunt, in arido quid fiet? ducebantur autem et alii duo nequam cum eo, ut interficerentur.	2020-04-20	Evangelium_secundum_Lucam
1100000772	et postquam venerunt in locum qui vocatur calvariae, ibi crucifixerunt eum: et latrones, unum a dextris, et alterum a sinistris.	2020-04-20	Evangelium_secundum_Lucam
1100000773	iesus autem dicebat: pater, dimitte illis: non enim sciunt quid faciunt.  dividentes vero vestimenta eius, miserunt sortes.	2020-04-20	Evangelium_secundum_Lucam
1100000774	et stabat populus spectans, et deridebant eum principes cum eis, dicentes: alios salvos fecit, se salvum faciat, si hic est christus dei electus.	2020-04-20	Evangelium_secundum_Lucam
1100000775	illudebant autem ei et milites accedentes, et acetum offerentes ei,et dicentes: si tu es rex iudaeorum, salvum te fac.	2020-04-20	Evangelium_secundum_Lucam
1100000776	erat autem et superscriptio scripta super eum litteris graecis, et latinis, et hebraicis: hic est rex iudaeorum.	2020-04-20	Evangelium_secundum_Lucam
1100000777	unus autem de his, qui pendebant, latronibus, blasphemabat eum, dicens: si tu es christus, salvum fac temetipsum et nos.	2020-04-20	Evangelium_secundum_Lucam
1100000778	respondens autem alter increpabat eum, dicens: neque tu times deum, quod in eadem damnatione es.	2020-04-20	Evangelium_secundum_Lucam
1100000779	et nos quidem iuste, nam digna factis recipimus: hic vero nihil mali gessit.	2020-04-20	Evangelium_secundum_Lucam
1100000780	et dicebat ad iesum: domine, memento mei cum veneris in regnum tuum.	2020-04-20	Evangelium_secundum_Lucam
1100000781	et dixit illi iesus: amen dico tibi: hodie mecum eris in paradiso.	2020-04-20	Evangelium_secundum_Lucam
1100000782	erat autem fere hora sexta, et tenebrae factae sunt in universam terram usque ad horam nonam.	2020-04-20	Evangelium_secundum_Lucam
1100000783	et obscuratus est sol, et velum templi scissum est medium.	2020-04-20	Evangelium_secundum_Lucam
1100000784	et clamans voce magna iesus ait: pater, in manus tuas commendo spiritum meum.  et haec dicens, expiravit.	2020-04-20	Evangelium_secundum_Lucam
1100000785	videns autem centurio quod factum fuerat, glorificavit deum, dicens: vere hic homo iustus erat.	2020-04-20	Evangelium_secundum_Lucam
1100000786	et omnis turba eorum, qui simul aderant ad spectaculum istud, et videbant quae fiebant, percutientes pectora sua revertebantur.	2020-04-20	Evangelium_secundum_Lucam
1100000787	stabant autem omnes noti eius a longe, et mulieres, quae secutae eum erant a galilaea, haec videntes.	2020-04-20	Evangelium_secundum_Lucam
1100000788	et ecce vir nomine ioseph, qui erat decurio, vir bonus et iustus:hic non consenserat consilio, et actibus eorum: ab arimathaea civitate iudaeae, qui exspectabat et ipse regnum dei:hic accessit ad pilatum et petiit corpus iesu:et depositum involvit sindone, et posuit eum in monumento exciso, in quo nondum quisquam positus fuerat.	2020-04-20	Evangelium_secundum_Lucam
1100000789	et dies erat parasceves, et sabbatum illucescebat.	2020-04-20	Evangelium_secundum_Lucam
1100000790	subsecutae autem mulieres, quae cum eo venerant de galilaea, viderunt monumentum, et quemadmodum positum erat corpus eius.	2020-04-20	Evangelium_secundum_Lucam
1100000791	et revertentes paraverunt aromata, et unguenta: et sabbato quidem siluerunt secundum mandatum.	2020-04-20	Evangelium_secundum_Lucam
1100000792	caput 24 una autem sabbati valde diluculo venerunt ad monumentum, portantes quae paraverant aromata:et invenerunt lapidem revolutum a monumento.	2020-04-20	Evangelium_secundum_Lucam
1100000793	et ingressae non invenerunt corpus domini iesu.	2020-04-20	Evangelium_secundum_Lucam
1100000794	et factum est, dum mente consternatae essent de isto, ecce duo viri steterunt secus illas in veste fulgenti.	2020-04-20	Evangelium_secundum_Lucam
1100000795	cum timerent autem, et declinarent vultum in terram, dixerunt ad illas: quid quaeritis viventem cum mortuis? non est hic, sed surrexit: recordamini qualiter locutus est vobis, cum adhuc in galilaea esset,dicens: quia oportet filium hominis tradi in manus hominum peccatorum, et crucifigi, et die tertia resurgere.	2020-04-20	Evangelium_secundum_Lucam
1100000796	et recordatae sunt verborum eius.	2020-04-20	Evangelium_secundum_Lucam
1100000797	et regressae a monumento nuntiaverunt haec omnia illis undecim, et ceteris omnibus.	2020-04-20	Evangelium_secundum_Lucam
1100000798	erat autem maria magdalene, et ioanna, et maria iacobi, et ceterae quae cum eis erant, quae dicebant ad apostolos haec.	2020-04-20	Evangelium_secundum_Lucam
1100000799	et visa sunt ante illos sicut deliramentum verba ista, et non crediderunt illis.	2020-04-20	Evangelium_secundum_Lucam
1100000800	petrus autem surgens cucurrit ad monumentum: et procumbens vidit linteamina sola posita, et abiit secum mirans quod factum fuerat.	2020-04-20	Evangelium_secundum_Lucam
1100000801	et ecce duo ex illis ibant ipsa die in castellum, quod erat in spatio stadiorum sexaginta ab ierusalem, nomine emmaus.	2020-04-20	Evangelium_secundum_Lucam
1100000802	et ipsi loquebantur ad invicem de his omnibus quae acciderant.	2020-04-20	Evangelium_secundum_Lucam
1100000803	et factum est, dum fabularentur, et secum quaererent: et ipse iesus appropinquans ibat cum illis:oculi autem illorum tenebantur ne eum agnoscerent.	2020-04-20	Evangelium_secundum_Lucam
1100000804	et ait ad illos: qui sunt hi sermones, quos confertis ad invicem ambulantes, et estis tristes? et respondens unus, cui nomen cleophas, dixit ei: tu solus peregrinus es in ierusalem, et non cognovisti quae facta sunt in illa his diebus? quibus ille dixit: quae?  et dixerunt: de iesu nazareno, qui fuit vir propheta, potens in opere et sermone coram deo et omni populo:et quomodo eum tradiderunt summi sacerdotes et principes nostri in damnationem mortis, et crucifixerunt eum:nos autem sperabamus quia ipse esset redempturus israel: et nunc super haec omnia, tertia dies est hodie quod haec facta sunt.	2020-04-20	Evangelium_secundum_Lucam
1100000805	sed et mulieres quaedam ex nostris terruerunt nos, quae ante lucem fuerunt ad monumentum,et non invento corpore eius, venerunt, dicentes se etiam visionem angelorum vidisse, qui dicunt eum vivere.	2020-04-20	Evangelium_secundum_Lucam
1100000806	et abierunt quidam ex nostris ad monumentum: et ita invenerunt sicut mulieres dixerunt, ipsum vero non invenerunt.	2020-04-20	Evangelium_secundum_Lucam
1100000807	et ipse dixit ad eos: o stulti, et tardi corde ad credendum in omnibus quae locuti sunt prophetae! nonne haec oportuit pati christum, et ita intrare in gloriam suam? et incipiens a moyse, et omnibus prophetis, interpretabatur illis in omnibus scripturis quae de ipso erant.	2020-04-20	Evangelium_secundum_Lucam
1100000808	et appropinquaverunt castello quo ibant: et ipse se finxit longius ire.	2020-04-20	Evangelium_secundum_Lucam
1100000809	et coegerunt illum, dicentes: mane nobiscum, quoniam advesperascit, et inclinata est iam dies.  et intravit cum illis.	2020-04-20	Evangelium_secundum_Lucam
1100000810	et factum est, dum recumberet cum eis, accepit panem, et benedixit, ac fregit, et porrigebat illis.	2020-04-20	Evangelium_secundum_Lucam
1100000811	et aperti sunt oculi eorum, et cognoverunt eum: et ipse evanuit ex oculis eorum.	2020-04-20	Evangelium_secundum_Lucam
1100000812	et dixerunt ad invicem: nonne cor nostrum ardens erat in nobis dum loqueretur in via, et aperiret nobis scripturas? et surgentes eadem hora regressi sunt in ierusalem: et invenerunt congregatos undecim, et eos qui cum illis erant,dicentes: quod surrexit dominus vere, et apparuit simoni.	2020-04-20	Evangelium_secundum_Lucam
1100000813	et ipsi narrabant quae gesta erant in via, et quomodo cognoverunt eum in fractione panis.	2020-04-20	Evangelium_secundum_Lucam
1100000814	dum autem haec loquuntur, stetit iesus in medio eorum, et dicit eis: pax vobis: ego sum, nolite timere.	2020-04-20	Evangelium_secundum_Lucam
1100000815	conturbati vero et conterriti, existimabant se spiritum videre.	2020-04-20	Evangelium_secundum_Lucam
1100000816	et dixit eis: quid turbati estis, et cogitationes ascendunt in corda vestra? videte manus meas, et pedes, quia ego ipse sum; palpate et videte, quia spiritus carnem et ossa non habet, sicut me videtis habere.	2020-04-20	Evangelium_secundum_Lucam
1100000817	et cum hoc dixisset, ostendit eis manus et pedes.	2020-04-20	Evangelium_secundum_Lucam
1100000818	adhuc autem illis non credentibus, et mirantibus prae gaudio, dixit: habetis hic aliquid quod manducetur? at illi obtulerunt ei partem piscis assi et favum mellis.	2020-04-20	Evangelium_secundum_Lucam
1100000819	et cum manducasset coram eis, sumens reliquias dedit eis.	2020-04-20	Evangelium_secundum_Lucam
1100000820	et dixit ad eos: haec sunt verba quae locutus sum ad vos cum adhuc essem vobiscum, quoniam necesse est impleri omnia quae scripta sunt in lege moysi, et prophetis, et psalmis de me.	2020-04-20	Evangelium_secundum_Lucam
1100000821	tunc aperuit illis sensum ut intelligerent scripturas,et dixit eis: quoniam sic scriptum est, et sic oportebat christum pati, et resurgere a mortuis tertia die:et praedicari in nomine eius poenitentiam, et remissionem peccatorum in omnes gentes, incipientibus ab ierosolyma.	2020-04-20	Evangelium_secundum_Lucam
1100000822	vos autem testes estis horum.	2020-04-20	Evangelium_secundum_Lucam
1100000823	et ego mitto promissum patris mei in vos; vos autem sedete in civitate, quoadusque induamini virtute ex alto.	2020-04-20	Evangelium_secundum_Lucam
1100000824	eduxit autem eos foras in bethaniam, et elevatis manibus suis benedixit eis.	2020-04-20	Evangelium_secundum_Lucam
1100000825	et factum est, dum benediceret illis, recessit ab eis, et ferebatur in caelum.	2020-04-20	Evangelium_secundum_Lucam
1100000826	et ipsi adorantes regressi sunt in ierusalem cum gaudio magno:et erant semper in templo, laudantes et benedicentes deum.  amen.	2020-04-20	Evangelium_secundum_Lucam
