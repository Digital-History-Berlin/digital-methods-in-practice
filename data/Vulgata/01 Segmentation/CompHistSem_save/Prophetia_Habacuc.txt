1100000001	prophetia habacuc caput 1 onus quod vidit habacuc propheta.	2020-04-20	Prophetia_Habacuc
1100000002	usquequo, domine, clamabo, et non exaudies? vociferabor ad te, vim patiens, et non salvabis? quare ostendisti mihi iniquitatem et laborem, videre praedam et iniustitiam contra me? et factum est iudicium, et contradictio potentior.	2020-04-20	Prophetia_Habacuc
1100000003	propter hoc lacerata est lex, et non pervenit usque ad finem iudicium; quia impius praevalet adversus iustum, propterea egreditur iudicium perversum.	2020-04-20	Prophetia_Habacuc
1100000004	aspicite in gentibus, et videte; admiramini, et obstupescite: quia opus factum est in diebus vestris, quod nemo credet cum narrabitur.	2020-04-20	Prophetia_Habacuc
1100000005	quia ecce ego suscitabo chaldaeos, gentem amaram et velocem, ambulantem super latitudinem terrae, ut possideat tabernacula non sua.	2020-04-20	Prophetia_Habacuc
1100000006	horribilis et terribilis est: ex semetipsa iudicium et onus eius egredietur.	2020-04-20	Prophetia_Habacuc
1100000007	leviores pardis equi eius, et velociores lupis vespertinis: et diffundentur equites eius: equites namque eius de longe venient; volabunt quasi aquila festinans ad comedendum.	2020-04-20	Prophetia_Habacuc
1100000008	omnes ad praedam venient, facies eorum ventus urens; et congregabit quasi arenam captivitatem.	2020-04-20	Prophetia_Habacuc
1100000009	et ipse de regibus triumphabit, et tyranni ridiculi eius erunt; ipse super omnem munitionem ridebit, et comportabit aggerem, et capiet eam.	2020-04-20	Prophetia_Habacuc
1100000010	tunc mutabitur spiritus, et pertransibit, et corruet: haec est fortitudo eius dei sui.	2020-04-20	Prophetia_Habacuc
1100000011	numquid non tu a principio, domine, deus meus, sancte meus, et non moriemur? domine, in iudicium posuisti eum, et fortem, ut corriperes, fundasti eum.	2020-04-20	Prophetia_Habacuc
1100000012	mundi sunt oculi tui, ne videas malum, et respicere ad iniquitatem non poteris.	2020-04-20	Prophetia_Habacuc
1100000013	quare respicis super iniqua agentes, et taces devorante impio iustiorem se? et facies homines quasi pisces maris, et quasi reptile non habens principem.	2020-04-20	Prophetia_Habacuc
1100000014	totum in hamo sublevavit, traxit illud in sagena sua, et congregavit in rete suum.	2020-04-20	Prophetia_Habacuc
1100000015	super hoc laetabitur, et exsultabit.	2020-04-20	Prophetia_Habacuc
1100000016	propterea immolabit sagenae suae, et sacrificabit reti suo, quia in ipsis incrassata est pars eius, et cibus eius electus.	2020-04-20	Prophetia_Habacuc
1100000017	propter hoc ergo expandit sagenam suam, et semper interficere gentes non parcet.	2020-04-20	Prophetia_Habacuc
1100000018	caput 2 super custodiam meam stabo, et figam gradum super munitionem: et contemplabor ut videam quid dicatur mihi, et quid respondeam ad arguentem me.	2020-04-20	Prophetia_Habacuc
1100000019	et respondit mihi dominus, et dixit: scribe visum, et explana eum super tabulas, ut percurrat qui legerit eum.	2020-04-20	Prophetia_Habacuc
1100000020	quia adhuc visus procul; et apparebit in finem, et non mentietur: si moram fecerit, exspecta illum, quia veniens veniet, et non tardabit.	2020-04-20	Prophetia_Habacuc
1100000021	ecce qui incredulus est, non erit recta anima eius in semetipso; iustus autem in fide sua vivet.	2020-04-20	Prophetia_Habacuc
1100000022	et quomodo vinum potantem decipit, sic erit vir superbus, et non decorabitur: qui dilatavit quasi infernus animam suam, et ipse quasi mors, et non adimpletur: et congregabit ad se omnes gentes, et coacervabit ad se omnes populos.	2020-04-20	Prophetia_Habacuc
1100000023	numquid non omnes isti super eum parabolam sument, et loquelam aenigmatum eius, et dicetur: vae ei qui multiplicat non sua? usquequo et aggravat contra se densum lutum? numquid non repente consurgent qui mordeant te, et suscitabuntur lacerantes te, et eris in rapinam eis? quia tu spoliasti gentes multas, spoliabunt te omnes qui reliqui fuerint de populis, propter sanguinem hominis, et iniquitatem terrae, civitatis, et omnium habitantium in ea.	2020-04-20	Prophetia_Habacuc
1100000024	vae qui congregat avaritiam malam domui suae, ut sit in excelso nidus eius, et liberari se putat de manu mali! cogitasti confusionem domui tuae; concidisti populos multos, et peccavit anima tua.	2020-04-20	Prophetia_Habacuc
1100000025	quia lapis de pariete clamabit, et lignum, quod inter iuncturas aedificiorum est, respondebit.	2020-04-20	Prophetia_Habacuc
1100000026	vae qui aedificat civitatem in sanguinibus, et praeparat urbem in iniquitate! numquid non haec sunt a domino exercituum? laborabunt enim populi in multo igne, et gentes in vacuum, et deficient.	2020-04-20	Prophetia_Habacuc
1100000027	quia replebitur terra, ut cognoscant gloriam domini, quasi aquae operientes mare.	2020-04-20	Prophetia_Habacuc
1100000028	vae qui potum dat amico suo mittens fel suum, et inebrians ut aspiciat nuditatem eius! repletus es ignominia pro gloria; bibe tu quoque, et consopire.	2020-04-20	Prophetia_Habacuc
1100000029	circumdabit te calix dexterae domini, et vomitus ignominiae super gloriam tuam.	2020-04-20	Prophetia_Habacuc
1100000030	quia iniquitas libani operiet te, et vastitas animalium deterrebit eos de sanguinibus hominum, et iniquitate terrae, et civitatis, et omnium habitantium in ea.	2020-04-20	Prophetia_Habacuc
1100000031	quid prodest sculptile, quia sculpsit illud fictor suus, conflatile, et imaginem falsam? quia speravit in figmento fictor eius, ut faceret simulacra muta.	2020-04-20	Prophetia_Habacuc
1100000032	vae qui dicit ligno: expergiscere; surge, lapidi tacenti! numquid ipse docere poterit? ecce iste coopertus est auro et argento, et omnis spiritus non est in visceribus eius.	2020-04-20	Prophetia_Habacuc
1100000033	dominus autem in templo sancto suo: sileat a facie eius omnis terra! caput 3 oratio habacuc prophetae, pro ignorantiis.	2020-04-20	Prophetia_Habacuc
1100000034	domine, audivi auditionem tuam, et timui.	2020-04-20	Prophetia_Habacuc
1100000035	domine, opus tuum, in medio annorum vivifica illud; in medio annorum notum facies: cum iratus fueris, misericordiae recordaberis.	2020-04-20	Prophetia_Habacuc
1100000036	deus ab austro veniet, et sanctus de monte pharan: operuit caelos gloria eius, et laudis eius plena est terra.	2020-04-20	Prophetia_Habacuc
1100000037	splendor eius ut lux erit, cornua in manibus eius: ibi abscondita est fortitudo eius.	2020-04-20	Prophetia_Habacuc
1100000038	ante faciem eius ibit mors, et egredietur diabolus ante pedes eius.	2020-04-20	Prophetia_Habacuc
1100000039	stetit, et mensus est terram; aspexit, et dissolvit gentes, et contriti sunt montes saeculi: incurvati sunt colles mundi ab itineribus aeternitatis eius.	2020-04-20	Prophetia_Habacuc
1100000040	pro iniquitate vidi tentoria aethiopiae; turbabuntur pelles terrae madian.	2020-04-20	Prophetia_Habacuc
1100000041	numquid in fluminibus iratus es, domine? aut in fluminibus furor tuus? vel in mari indignatio tua? qui ascendes super equos tuos, et quadrigae tuae salvatio.	2020-04-20	Prophetia_Habacuc
1100000042	suscitans suscitabis arcum tuum, iuramenta tribubus quae locutus es; fluvios scindes terrae.	2020-04-20	Prophetia_Habacuc
1100000043	viderunt te, et doluerunt montes; gurges aquarum transiit: dedit abyssus vocem suam; altitudo manus suas levavit.	2020-04-20	Prophetia_Habacuc
1100000044	sol et luna steterunt in habitaculo suo: in luce sagittarum tuarum ibunt, in splendore fulgurantis hastae tuae.	2020-04-20	Prophetia_Habacuc
1100000045	in fremitu conculcabis terram; in furore obstupefacies gentes.	2020-04-20	Prophetia_Habacuc
1100000046	egressus es in salutem populi tui, in salutem cum christo tuo: percussisti caput de domo impii, denudasti fundamentum eius usque ad collum.	2020-04-20	Prophetia_Habacuc
1100000047	maledixisti sceptris eius, capiti bellatorum eius, venientibus ut turbo ad dispergendum me: exsultatio eorum, sicut eius qui devorat pauperem in abscondito.	2020-04-20	Prophetia_Habacuc
1100000048	viam fecisti in mari equis tuis, in luto aquarum multarum.	2020-04-20	Prophetia_Habacuc
1100000049	audivi, et conturbatus est venter meus; a voce contremuerunt labia mea.	2020-04-20	Prophetia_Habacuc
1100000050	ingrediatur putredo in ossibus meis, et subter me scateat: ut requiescam in die tribulationis, ut ascendam ad populum accinctum nostrum.	2020-04-20	Prophetia_Habacuc
1100000051	ficus enim non florebit, et non erit germen in vineis; mentietur opus olivae, et arva non afferent cibum: abscindetur de ovili pecus, et non erit armentum in praesepibus.	2020-04-20	Prophetia_Habacuc
1100000052	ego autem in domino gaudebo; et exsultabo in deo iesu meo.	2020-04-20	Prophetia_Habacuc
1100000053	deus dominus fortitudo mea, et ponet pedes meos quasi cervorum: et super excelsa mea deducet me victor in psalmis canentem.	2020-04-20	Prophetia_Habacuc
