1100000001	prophetia abdiae caput 1 visio abdiae.	2020-04-20	Prophetia_Abdiae
1100000002	haec dicit dominus deus ad edom: auditum audivimus a domino, et legatum ad gentes misit: surgite, et consurgamus adversus eum in praelium.	2020-04-20	Prophetia_Abdiae
1100000003	ecce parvulum dedi te in gentibus: contemptibilis tu es valde.	2020-04-20	Prophetia_Abdiae
1100000004	superbia cordis tui extulit te, habitantem in scissuris petrarum, exaltantem solium tuum; qui dicis in corde tuo: quis detrahet me in terram? si exaltatus fueris ut aquila, et si inter sidera posueris nidum tuum, inde detraham te, dicit dominus.	2020-04-20	Prophetia_Abdiae
1100000005	si fures introissent ad te, si latrones per noctem, quomodo conticuisses? nonne furati essent sufficientia sibi? si vindemiatores introissent ad te, numquid saltem racemum reliquissent tibi? quomodo scrutati sunt esau; investigaverunt abscondita eius? usque ad terminum emiserunt te: omnes viri foederis tui illuserunt tibi: invaluerunt adversum te viri pacis tuae, qui comedunt tecum, ponent insidias subter te; non est prudentia in eo.	2020-04-20	Prophetia_Abdiae
1100000006	numquid non in die illa, dicit dominus, perdam sapientes de idumaea, et prudentiam de monte esau? et timebunt fortes tui a meridie, ut intereat vir de monte esau.	2020-04-20	Prophetia_Abdiae
1100000007	propter interfectionem, et propter iniquitatem in fratrem tuum iacob, operiet te confusio, et peribis in aeternum.	2020-04-20	Prophetia_Abdiae
1100000008	in die cum stares adversus eum, quando capiebant alieni exercitum eius, et extranei ingrediebantur portas eius, et super ierusalem mittebant sortem, tu quoque eras quasi unus ex eis.	2020-04-20	Prophetia_Abdiae
1100000009	et non despicies in die fratris tui, in die peregrinationis eius: et non laetaberis super filios iuda in die perditionis eorum: et non magnificabis os tuum in die angustiae.	2020-04-20	Prophetia_Abdiae
1100000010	neque ingredieris portam populi mei in die ruinae eorum; neque despicies et tu in malis eius in die vastitatis illius.	2020-04-20	Prophetia_Abdiae
1100000011	et non emitteris adversus exercitum eius in die vastitatis illius, neque stabis in exitibus ut interficias eos qui fugerint, et non concludes reliquos eius in die tribulationis.	2020-04-20	Prophetia_Abdiae
1100000012	quoniam iuxta est dies domini super omnes gentes: sicut fecisti, fiet tibi; retributionem tuam convertet in caput tuum.	2020-04-20	Prophetia_Abdiae
1100000013	quomodo enim bibistis super montem sanctum meum, bibent omnes gentes iugiter: et bibent, et absorbebunt, et erunt quasi non sint.	2020-04-20	Prophetia_Abdiae
1100000014	et in monte sion erit salvatio, et erit sanctus; et possidebit domus iacob eos qui se possederant.	2020-04-20	Prophetia_Abdiae
1100000015	et erit domus iacob ignis, et domus ioseph flamma, et domus esau stipula: et succendentur in eis, et devorabunt eos, et non erunt reliquiae domus esau, quia dominus locutus est.	2020-04-20	Prophetia_Abdiae
1100000016	et haereditabunt hi, qui ad austrum sunt, montem esau, et qui in campestribus, philisthiim: et possidebunt regionem ephraim et regionem samariae, et beniamin possidebit galaad.	2020-04-20	Prophetia_Abdiae
1100000017	et transmigratio exercitus huius filiorum israel, omnia loca chananaeorum usque ad sareptam: et transmigratio ierusalem, quae in bosphoro est, possidebit civitates austri.	2020-04-20	Prophetia_Abdiae
1100000018	et ascendent salvatores in montem sion iudicare montem esau, et erit domino regnum.	2020-04-20	Prophetia_Abdiae
