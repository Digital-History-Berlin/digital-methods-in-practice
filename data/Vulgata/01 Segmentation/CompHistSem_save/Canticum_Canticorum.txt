1100000001	canticum canticorum caput 1 ‹sponsa› osculetur me osculo oris sui; quia meliora sunt ubera tua vino, fragrantia unguentis optimis.	2020-04-20	Canticum_Canticorum
1100000002	oleum effusum nomen tuum; ideo adolescentulae dilexerunt te.	2020-04-20	Canticum_Canticorum
1100000003	‹chorus adolescentularum› trahe me, post te curremus in odorem unguentorum tuorum.	2020-04-20	Canticum_Canticorum
1100000004	introduxit me rex in cellaria sua; exsultabimus et laetabimur in te, memores uberum tuorum super vinum.	2020-04-20	Canticum_Canticorum
1100000005	recti diligunt te.	2020-04-20	Canticum_Canticorum
1100000006	‹sponsa› nigra sum, sed formosa, filiae ierusalem, sicut tabernacula cedar, sicut pelles salomonis.	2020-04-20	Canticum_Canticorum
1100000007	nolite me considerare quod fusca sim, quia decoloravit me sol.	2020-04-20	Canticum_Canticorum
1100000008	filii matris meae pugnaverunt contra me; posuerunt me custodem in vineis: vineam meam non custodivi.	2020-04-20	Canticum_Canticorum
1100000009	indica mihi, quem diligit anima mea, ubi pascas, ubi cubes in meridie, ne vagari incipiam post greges sodalium tuorum.	2020-04-20	Canticum_Canticorum
1100000010	‹sponsus› si ignoras te, o pulcherrima inter mulieres, egredere, et abi post vestigia gregum, et pasce haedos tuos iuxta tabernacula pastorum.	2020-04-20	Canticum_Canticorum
1100000011	equitatui meo in curribus pharaonis assimilavi te, amica mea.	2020-04-20	Canticum_Canticorum
1100000012	pulchrae sunt genae tuae sicut turturis; collum tuum sicut monilia.	2020-04-20	Canticum_Canticorum
1100000013	murenulas aureas faciemus tibi, vermiculatas argento.	2020-04-20	Canticum_Canticorum
1100000014	‹sponsa› dum esset rex in accubitu suo, nardus mea dedit odorem suum.	2020-04-20	Canticum_Canticorum
1100000015	fasciculus myrrhae dilectus meus mihi; inter ubera mea commorabitur.	2020-04-20	Canticum_Canticorum
1100000016	botrus cypri dilectus meus mihi in vineis engaddi.	2020-04-20	Canticum_Canticorum
1100000017	‹sponsus› ecce tu pulchra es, amica mea!  ecce tu pulchra es! oculi tui columbarum.	2020-04-20	Canticum_Canticorum
1100000018	‹sponsa› ecce tu pulcher es, dilecte mi, et decorus! lectulus noster floridus.	2020-04-20	Canticum_Canticorum
1100000019	tigna domorum nostrarum cedrina, laquearia nostra cypressina.	2020-04-20	Canticum_Canticorum
1100000020	caput 2 ego flos campi, et lilium convallium.	2020-04-20	Canticum_Canticorum
1100000021	‹sponsus› sicut lilium inter spinas, sic amica mea inter filias.	2020-04-20	Canticum_Canticorum
1100000022	‹sponsa› sicut malus inter ligna silvarum, sic dilectus meus inter filios.	2020-04-20	Canticum_Canticorum
1100000023	sub umbra illius quem desideraveram sedi, et fructus eius dulcis gutturi meo.	2020-04-20	Canticum_Canticorum
1100000024	introduxit me in cellam vinariam; ordinavit in me caritatem.	2020-04-20	Canticum_Canticorum
1100000025	fulcite me floribus, stipate me malis, quia amore langueo.	2020-04-20	Canticum_Canticorum
1100000026	laeva eius sub capite meo, et dextera illius amplexabitur me.	2020-04-20	Canticum_Canticorum
1100000027	‹sponsus› adiuro vos, filiae ierusalem, per capreas cervosque camporum, ne suscitetis, neque evigilare faciatis dilectam, quoadusque ipsa velit.	2020-04-20	Canticum_Canticorum
1100000028	‹sponsa› vox dilecti mei; ecce iste venit, saliens in montibus, transiliens colles.	2020-04-20	Canticum_Canticorum
1100000029	similis est dilectus meus capreae, hinnuloque cervorum.	2020-04-20	Canticum_Canticorum
1100000030	en ipse stat post parietem nostrum, respiciens per fenestras, prospiciens per cancellos.	2020-04-20	Canticum_Canticorum
1100000031	en dilectus meus loquitur mihi.	2020-04-20	Canticum_Canticorum
1100000032	‹sponsus› surge, propera, amica mea, columba mea, formosa mea, et veni: iam enim hiems transiit; imber abiit, et recessit.	2020-04-20	Canticum_Canticorum
1100000033	flores apparuerunt in terra nostra; tempus putationis advenit: vox turturis audita est in terra nostra; ficus protulit grossos suos; vineae florentes dederunt odorem suum.	2020-04-20	Canticum_Canticorum
1100000034	surge, amica mea, speciosa mea, et veni: columba mea, in foraminibus petrae, in caverna maceriae, ostende mihi faciem tuam, sonet vox tua in auribus meis: vox enim tua dulcis, et facies tua decora.	2020-04-20	Canticum_Canticorum
1100000035	‹sponsa› capite nobis vulpes parvulas quae demoliuntur vineas: nam vinea nostra floruit.	2020-04-20	Canticum_Canticorum
1100000036	dilectus meus mihi, et ego illi, qui pascitur inter lilia, donec aspiret dies, et inclinentur umbrae.	2020-04-20	Canticum_Canticorum
1100000037	revertere; similis esto, dilecte mi, capreae, hinnuloque cervorum super montes bether.	2020-04-20	Canticum_Canticorum
1100000038	caput 3 in lectulo meo, per noctes, quaesivi quem diligit anima mea: quaesivi illum, et non inveni.	2020-04-20	Canticum_Canticorum
1100000039	surgam, et circuibo civitatem: per vicos et plateas quaeram quem diligit anima mea: quaesivi illum, et non inveni.	2020-04-20	Canticum_Canticorum
1100000040	invenerunt me vigiles qui custodiunt civitatem: num quem diligit anima mea vidistis? paululum cum pertransissem eos, inveni quem diligit anima mea: tenui eum, nec dimittam, donec introducam illum in domum matris meae, et in cubiculum genetricis meae.	2020-04-20	Canticum_Canticorum
1100000041	‹sponsus› adiuro vos, filiae ierusalem, per capreas cervosque camporum, ne suscitetis, neque evigilare faciatis dilectam, donec ipsa velit.	2020-04-20	Canticum_Canticorum
1100000042	‹chorus› quae est ista quae ascendit per desertum sicut virgula fumi ex aromatibus myrrhae, et thuris, et universi pulveris pigmentarii? en lectulum salomonis sexaginta fortes ambiunt ex fortissimis israel, omnes tenentes gladios, et ad bella doctissimi: uniuscuiusque ensis super femur suum propter timores nocturnos.	2020-04-20	Canticum_Canticorum
1100000043	ferculum fecit sibi rex salomon de lignis libani; columnas eius fecit argenteas, reclinatorium aureum, ascensum purpureum; media caritate constravit, propter filias ierusalem.	2020-04-20	Canticum_Canticorum
1100000044	egredimini et videte, filiae sion, regem salomonem in diademate quo coronavit illum mater sua in die desponsationis illius, et in die laetitiae cordis eius.	2020-04-20	Canticum_Canticorum
1100000045	caput 4 ‹sponsus› quam pulchra es, amica mea!  quam pulchra es! oculi tui columbarum, absque eo quod intrinsecus latet.	2020-04-20	Canticum_Canticorum
1100000046	capilli tui sicut greges caprarum quae ascenderunt de monte galaad.	2020-04-20	Canticum_Canticorum
1100000047	dentes tui sicut greges tonsarum quae ascenderunt de lavacro; omnes gemellis foetibus, et sterilis non est inter eas.	2020-04-20	Canticum_Canticorum
1100000048	sicut vitta coccinea labia tua, et eloquium tuum dulce.	2020-04-20	Canticum_Canticorum
1100000049	sicut fragmen mali punici, ita genae tuae, absque eo quod intrinsecus latet.	2020-04-20	Canticum_Canticorum
1100000050	sicut turris david collum tuum, quae aedificata est cum propugnaculis; mille clypei pendent ex ea, omnis armatura fortium.	2020-04-20	Canticum_Canticorum
1100000051	duo ubera tua sicut duo hinnuli, capreae gemelli, qui pascuntur in liliis.	2020-04-20	Canticum_Canticorum
1100000052	donec aspiret dies, et inclinentur umbrae, vadam ad montem myrrhae, et ad collem thuris.	2020-04-20	Canticum_Canticorum
1100000053	tota pulchra es, amica mea, et macula non est in te.	2020-04-20	Canticum_Canticorum
1100000054	veni de libano, sponsa mea: veni de libano, veni, coronaberis: de capite amana, de vertice sanir et hermon, de cubilibus leonum, de montibus pardorum.	2020-04-20	Canticum_Canticorum
1100000055	vulnerasti cor meum, soror mea, sponsa; vulnerasti cor meum in uno oculorum tuorum, et in uno crine colli tui.	2020-04-20	Canticum_Canticorum
1100000056	quam pulchrae sunt mammae tuae, soror mea sponsa! pulchriora sunt ubera tua vino, et odor unguentorum tuorum super omnia aromata.	2020-04-20	Canticum_Canticorum
1100000057	favus distillans labia tua, sponsa; mel et lac sub lingua tua: et odor vestimentorum tuorum sicut odor thuris.	2020-04-20	Canticum_Canticorum
1100000058	hortus conclusus soror mea, sponsa, hortus conclusus, fons signatus.	2020-04-20	Canticum_Canticorum
1100000059	emissiones tuae paradisus malorum punicorum, cum pomorum fructibus, cypri cum nardo.	2020-04-20	Canticum_Canticorum
1100000060	nardus et crocus, fistula et cinnamomum, cum universis lignis libani; myrrha et aloe, cum omnibus primis unguentis.	2020-04-20	Canticum_Canticorum
1100000061	fons hortorum, puteus aquarum viventium, quae fluunt impetu de libano.	2020-04-20	Canticum_Canticorum
1100000062	‹sponsa› surge, aquilo, et veni, auster: perfla hortum meum, et fluant aromata illius.	2020-04-20	Canticum_Canticorum
1100000063	caput 5 veniat dilectus meus in hortum suum, et comedat fructum pomorum suorum.	2020-04-20	Canticum_Canticorum
1100000064	‹sponsus› veni in hortum meum, soror mea, sponsa; messui myrrham meam cum aromatibus meis; comedi favum cum melle meo; bibi vinum meum cum lacte meo; comedite, amici, et bibite, et inebriamini, carissimi.	2020-04-20	Canticum_Canticorum
1100000065	‹sponsa› ego dormio, et cor meum vigilat.	2020-04-20	Canticum_Canticorum
1100000066	vox dilecti mei pulsantis: ‹sponsus› aperi mihi, soror mea, amica mea, columba mea, immaculata mea, quia caput meum plenum est rore, et cincinni mei guttis noctium.	2020-04-20	Canticum_Canticorum
1100000067	‹sponsa› expoliavi me tunica mea: quomodo induar illa? lavi pedes meos: quomodo inquinabo illos? dilectus meus misit manum suam per foramen, et venter meus intremuit ad tactum eius.	2020-04-20	Canticum_Canticorum
1100000068	surrexi ut aperirem dilecto meo; manus meae stillaverunt myrrham, et digiti mei pleni myrrha probatissima.	2020-04-20	Canticum_Canticorum
1100000069	pessulum ostii mei aperui dilecto meo, at ille declinaverat, atque transierat.	2020-04-20	Canticum_Canticorum
1100000070	anima mea liquefacta est, ut locutus est; quaesivi, et non inveni illum; vocavi, et non respondit mihi.	2020-04-20	Canticum_Canticorum
1100000071	invenerunt me custodes qui circumeunt civitatem; percusserunt me, et vulneraverunt me.	2020-04-20	Canticum_Canticorum
1100000072	tulerunt pallium meum mihi custodes murorum.	2020-04-20	Canticum_Canticorum
1100000073	adiuro vos, filiae ierusalem, si inveneritis dilectum meum, ut nuntietis ei quia amore langueo.	2020-04-20	Canticum_Canticorum
1100000074	‹chorus› qualis est dilectus tuus ex dilecto, o pulcherrima mulierum? qualis est dilectus tuus ex dilecto, quia sic adiurasti nos? ‹sponsa› dilectus meus candidus et rubicundus; electus ex millibus.	2020-04-20	Canticum_Canticorum
1100000075	caput eius aurum optimum; comae eius sicut elatae palmarum, nigrae quasi corvus.	2020-04-20	Canticum_Canticorum
1100000076	oculi eius sicut columbae super rivulos aquarum, quae lacte sunt lotae, et resident iuxta fluenta plenissima.	2020-04-20	Canticum_Canticorum
1100000077	genae illius sicut areolae aromatum, consitae a pigmentariis.	2020-04-20	Canticum_Canticorum
1100000078	labia eius lilia, distillantia myrrham primam.	2020-04-20	Canticum_Canticorum
1100000079	manus illius tornatiles, aureae, plenae hyacinthis.	2020-04-20	Canticum_Canticorum
1100000080	venter eius eburneus, distinctus sapphiris.	2020-04-20	Canticum_Canticorum
1100000081	crura illius columnae marmoreae quae fundatae sunt super bases aureas.	2020-04-20	Canticum_Canticorum
1100000082	species eius ut libani, electus ut cedri.	2020-04-20	Canticum_Canticorum
1100000083	guttur illius suavissimum, et totus desiderabilis.	2020-04-20	Canticum_Canticorum
1100000084	talis est dilectus meus, et ipse est amicus meus, filiae ierusalem.	2020-04-20	Canticum_Canticorum
1100000085	‹chorus› quo abiit dilectus tuus, o pulcherrima mulierum? quo declinavit dilectus tuus? et quaeremus eum tecum.	2020-04-20	Canticum_Canticorum
1100000086	caput 6 ‹sponsa› dilectus meus descendit in hortum suum ad areolam aromatum, ut pascatur in hortis, et lilia colligat.	2020-04-20	Canticum_Canticorum
1100000087	ego dilecto meo, et dilectus meus mihi, qui pascitur inter lilia.	2020-04-20	Canticum_Canticorum
1100000088	‹sponsus› pulchra es, amica mea; suavis, et decora sicut ierusalem; terribilis ut castrorum acies ordinata.	2020-04-20	Canticum_Canticorum
1100000089	averte oculos tuos a me, quia ipsi me avolare fecerunt.	2020-04-20	Canticum_Canticorum
1100000090	capilli tui sicut grex caprarum quae apparuerunt de galaad.	2020-04-20	Canticum_Canticorum
1100000091	dentes tui sicut grex ovium quae ascenderunt de lavacro: omnes gemellis foetibus, et sterilis non est in eis.	2020-04-20	Canticum_Canticorum
1100000092	sicut cortex mali punici, sic genae tuae, absque occultis tuis.	2020-04-20	Canticum_Canticorum
1100000093	sexaginta sunt reginae, et octoginta concubinae, et adolescentularum non est numerus.	2020-04-20	Canticum_Canticorum
1100000094	una est columba mea, perfecta mea, una est matris suae, electa genetrici suae.	2020-04-20	Canticum_Canticorum
1100000095	viderunt eam filiae, et beatissimam praedicaverunt; reginae et concubinae, et laudaverunt eam.	2020-04-20	Canticum_Canticorum
1100000096	quae est ista quae progreditur quasi aurora consurgens, pulchra ut luna, electa ut sol, terribilis ut castrorum acies ordinata? ‹sponsa› descendi in hortum nucum, ut viderem poma convallium, et inspicerem si floruisset vinea, et germinassent mala punica.	2020-04-20	Canticum_Canticorum
1100000097	nescivi: anima mea conturbavit me, propter quadrigas aminadab.	2020-04-20	Canticum_Canticorum
1100000098	‹chorus› revertere, revertere, sulamitis! revertere, revertere ut intueamur te.	2020-04-20	Canticum_Canticorum
1100000099	caput 7 ‹sponsa› quid videbis in sulamite, nisi choros castrorum? ‹chorus› quam pulchri sunt gressus tui in calceamentis, filia principis! iuncturae femorum tuorum sicut monilia quae fabricata sunt manu artificis.	2020-04-20	Canticum_Canticorum
1100000100	umbilicus tuus crater tornatilis, numquam indigens poculis.	2020-04-20	Canticum_Canticorum
1100000101	venter tuus sicut acervus tritici vallatus liliis.	2020-04-20	Canticum_Canticorum
1100000102	duo ubera tua sicut duo hinnuli, gemelli capreae.	2020-04-20	Canticum_Canticorum
1100000103	collum tuum sicut turris eburnea; oculi tui sicut piscinae in hesebon quae sunt in porta filiae multitudinis.	2020-04-20	Canticum_Canticorum
1100000104	nasus tuus sicut turris libani, quae respicit contra damascum.	2020-04-20	Canticum_Canticorum
1100000105	caput tuum ut carmelus; et comae capitis tui sicut purpura regis vincta canalibus.	2020-04-20	Canticum_Canticorum
1100000106	‹sponsus› quam pulchra es, et quam decora, carissima, in deliciis! statura tua assimilata est palmae, et ubera tua botris.	2020-04-20	Canticum_Canticorum
1100000107	dixi: ascendam in palmam, et apprehendam fructus eius; et erunt ubera tua sicut botri vineae, et odor oris tui sicut malorum.	2020-04-20	Canticum_Canticorum
1100000108	guttur tuum sicut vinum optimum, dignum dilecto meo ad potandum, labiisque et dentibus illius ad ruminandum.	2020-04-20	Canticum_Canticorum
1100000109	‹sponsa› ego dilecto meo, et ad me conversio eius.	2020-04-20	Canticum_Canticorum
1100000110	veni, dilecte mi, egrediamur in agrum, commoremur in villis.	2020-04-20	Canticum_Canticorum
1100000111	mane surgamus ad vineas: videamus si floruit vinea, si flores fructus parturiunt, si floruerunt mala punica; ibi dabo tibi ubera mea.	2020-04-20	Canticum_Canticorum
1100000112	mandragorae dederunt odorem in portis nostris omnia poma: nova et vetera, dilecte mi, servavi tibi.	2020-04-20	Canticum_Canticorum
1100000113	caput 8 quis mihi det te fratrem meum, sugentem ubera matris meae, ut inveniam te foris, et deosculer te, et iam me nemo despiciat? apprehendam te, et ducam in domum matris meae: ibi me docebis, et dabo tibi poculum ex vino condito, et mustum malorum granatorum meorum.	2020-04-20	Canticum_Canticorum
1100000114	laeva eius sub capite meo, et dextera illius amplexabitur me.	2020-04-20	Canticum_Canticorum
1100000115	‹sponsus› adiuro vos, filiae ierusalem, ne suscitetis, neque evigilare faciatis dilectam, donec ipsa velit.	2020-04-20	Canticum_Canticorum
1100000116	‹chorus› quae est ista quae ascendit de deserto, deliciis affluens, innixa super dilectum suum? ‹sponsus› sub arbore malo suscitavi te; ibi corrupta est mater tua, ibi violata est genitrix tua.	2020-04-20	Canticum_Canticorum
1100000117	‹sponsa› pone me ut signaculum super cor tuum, ut signaculum super brachium tuum, quia fortis est ut mors dilectio, dura sicut infernus aemulatio: lampades eius lampades ignis atque flammarum.	2020-04-20	Canticum_Canticorum
1100000118	aquae multae non potuerunt extinguere caritatem, nec flumina obruent illam.	2020-04-20	Canticum_Canticorum
1100000119	si dederit homo omnem substantiam domus suae pro dilectione, quasi nihil despiciet eam.	2020-04-20	Canticum_Canticorum
1100000120	‹chorus fratrum› soror nostra parva, et ubera non habet; quid faciemus sorori nostrae in die quando alloquenda est? si murus est, aedificemus super eum propugnacula argentea; si ostium est, compingamus illud tabulis cedrinis.	2020-04-20	Canticum_Canticorum
1100000121	‹sponsa› ego murus, et ubera mea sicut turris, ex quo facta sum coram eo, quasi pacem reperiens.	2020-04-20	Canticum_Canticorum
1100000122	‹chorus fratrum› vinea fuit pacifico in ea quae habet populos: tradidit eam custodibus; vir affert pro fructu eius mille argenteos.	2020-04-20	Canticum_Canticorum
1100000123	‹sponsa› vinea mea coram me est.	2020-04-20	Canticum_Canticorum
1100000124	mille tui pacifici, et ducenti his qui custodiunt fructus eius.	2020-04-20	Canticum_Canticorum
1100000125	‹sponsus› quae habitas in hortis, amici auscultant; fac me audire vocem tuam.	2020-04-20	Canticum_Canticorum
1100000126	‹sponsa› fuge, dilecte mi, et assimilare capreae, hinnuloque cervorum super montes aromatum.	2020-04-20	Canticum_Canticorum
