1100000001	prophetia michaeae caput 1 verbum domini, quod factum est ad michaeam morasthiten, in diebus ioathan, achaz, et ezechiae, regum iuda, quod vidit super samariam et ierusalem.	2020-04-20	Prophetia_Michaeae
1100000002	audite, populi omnes, et attendat terra, et plenitudo eius: et sit dominus deus vobis in testem, dominus de templo sancto suo.	2020-04-20	Prophetia_Michaeae
1100000003	quia ecce dominus egredietur de loco suo, et descendet, et calcabit super excelsa terrae.	2020-04-20	Prophetia_Michaeae
1100000004	et consumentur montes subtus eum, et valles scindentur sicut cera a facie ignis, et sicut aquae quae decurrunt in praeceps.	2020-04-20	Prophetia_Michaeae
1100000005	in scelere iacob omne istud, et in peccatis domus israel.	2020-04-20	Prophetia_Michaeae
1100000006	quod scelus iacob?  nonne samaria? et quae excelsa iudae?  nonne ierusalem? et ponam samariam quasi acervum lapidum in agro, cum plantatur vinea; et detraham in vallem lapides eius, et fundamenta eius revelabo.	2020-04-20	Prophetia_Michaeae
1100000007	et omnia sculptilia eius concidentur, et omnes mercedes eius comburentur igne, et omnia idola eius ponam in perditionem, quia de mercedibus meretricis congregata sunt, et usque ad mercedem meretricis revertentur.	2020-04-20	Prophetia_Michaeae
1100000008	super hoc plangam, et ululabo; vadam spoliatus, et nudus; faciam planctum velut draconum, et luctum quasi struthionum: quia desperata est plaga eius, quia venit usque ad iudam; tetigit portam populi mei usque ad ierusalem.	2020-04-20	Prophetia_Michaeae
1100000009	in geth nolite annuntiare; lacrimis ne ploretis; in domo pulveris pulvere vos conspergite.	2020-04-20	Prophetia_Michaeae
1100000010	et transite vobis, habitatio pulchra, confusa ignominia: non est egressa quae habitat in exitu: planctum domus vicina accipiet ex vobis, quae stetit sibimet.	2020-04-20	Prophetia_Michaeae
1100000011	quia infirmata est in bonum, quae habitat in amaritudinibus; quia descendit malum a domino in portam ierusalem.	2020-04-20	Prophetia_Michaeae
1100000012	tumultus quadrigae stuporis habitanti lachis: principium peccati est filiae sion, quia in te inventa sunt scelera israel.	2020-04-20	Prophetia_Michaeae
1100000013	propterea dabit emissarios super haereditatem geth, domus mendacii in deceptionem regibus israel.	2020-04-20	Prophetia_Michaeae
1100000014	adhuc haeredem adducam tibi quae habitas in maresa; usque ad odollam veniet gloria israel.	2020-04-20	Prophetia_Michaeae
1100000015	decalvare, et tondere super filios deliciarum tuarum; dilata calvitium tuum sicut aquila, quoniam captivi ducti sunt ex te.	2020-04-20	Prophetia_Michaeae
1100000016	caput 2 vae qui cogitatis inutile, et operamini malum in cubilibus vestris! in luce matutina faciunt illud, quoniam contra deum est manus eorum.	2020-04-20	Prophetia_Michaeae
1100000017	et concupierunt agros, et violenter tulerunt: et rapuerunt domos, et calumniabantur virum, et domum eius: virum, et haereditatem eius.	2020-04-20	Prophetia_Michaeae
1100000018	idcirco haec dicit dominus: ecce ego cogito super familiam istam malum, unde non auferetis colla vestra, et non ambulabitis superbi: quoniam tempus pessimum est.	2020-04-20	Prophetia_Michaeae
1100000019	in die illa sumetur super vos parabola, et cantabitur canticum cum suavitate, dicentium: depopulatione vastati sumus; pars populi mei commutata est: quomodo recedet a me, cum revertatur, qui regiones nostras dividat? propter hoc non erit tibi mittens funiculum sortis in coetu domini.	2020-04-20	Prophetia_Michaeae
1100000020	ne loquamini loquentes; non stillabit super istos, non comprehendet confusio.	2020-04-20	Prophetia_Michaeae
1100000021	dicit domus iacob: numquid abbreviatus est spiritus domini, aut tales sunt cogitationes eius? nonne verba mea bona sunt cum eo qui recte graditur? et e contrario populus meus in adversarium consurrexit.	2020-04-20	Prophetia_Michaeae
1100000022	desuper tunica pallium sustulistis: et eos qui transibant simpliciter convertistis in bellum.	2020-04-20	Prophetia_Michaeae
1100000023	mulieres populi mei eiecistis de domo deliciarum suarum; a parvulis earum tulistis laudem meam in perpetuum.	2020-04-20	Prophetia_Michaeae
1100000024	surgite, et ite, quia non habetis hic requiem: propter immunditiam eius corrumpetur putredine pessima.	2020-04-20	Prophetia_Michaeae
1100000025	utinam non essem vir habens spiritum, et mendacium potius loquerer! stillabo tibi in vinum et in ebrietatem; et erit super quem stillatur populus iste.	2020-04-20	Prophetia_Michaeae
1100000026	congregatione congregabo, iacob, totum te; in unum conducam reliquias israel: pariter ponam illum quasi gregem in ovili, quasi pecus in medio caularum: tumultuabuntur a multitudine hominum.	2020-04-20	Prophetia_Michaeae
1100000027	ascendet enim pandens iter ante eos: divident, et transibunt portam, et ingredientur per eam: et transibit rex eorum coram eis, et dominus in capite eorum.	2020-04-20	Prophetia_Michaeae
1100000028	caput 3 et dixi: audite, princeps iacob, et duces domus israel: numquid non vestrum est scire iudicium, qui odio habetis bonum, et diligitis malum; qui violenter tollitis pelles eorum desuper eis, et carnem eorum desuper ossibus eorum; qui comederunt carnem populi mei, et pellem eorum desuper excoriaverunt, et ossa eorum confregerunt, et conciderunt sicut in lebete, et quasi carnem in medio ollae? tunc clamabunt ad dominum, et non exaudiet eos, et abscondet faciem suam ab eis in tempore illo, sicut nequiter egerunt in adinventionibus suis.	2020-04-20	Prophetia_Michaeae
1100000029	haec dicit dominus super prophetas, qui seducunt populum meum: qui mordent dentibus suis, et praedicant pacem; et si quis non dederit in ore eorum quippiam, sanctificant super eum praelium.	2020-04-20	Prophetia_Michaeae
1100000030	propterea nox vobis pro visione erit, et tenebrae vobis pro divinatione; et occumbet sol super prophetas, et obtenebrabitur super eos dies.	2020-04-20	Prophetia_Michaeae
1100000031	et confundentur qui vident visiones, et confundentur divini; et operient omnes vultos suos, quia non est responsum dei.	2020-04-20	Prophetia_Michaeae
1100000032	verumtamen ego repletus sum fortitudine spiritus domini, iudicio, et virtute, ut annuntiem iacob scelus suum, et israel peccatum suum.	2020-04-20	Prophetia_Michaeae
1100000033	audite hoc, principes domus iacob, et iudices domus israel, qui abominamini iudicium, et omnia recta pervertitis: qui aedificatis sion in sanguinibus, et ierusalem in iniquitate.	2020-04-20	Prophetia_Michaeae
1100000034	principes eius in muneribus iudicabant, et sacerdotes eius in mercede docebant, et prophetae eius in pecunia divinabant: et super dominum requiescebant, dicentes: numquid non dominus in medio nostrum? non venient super nos mala.	2020-04-20	Prophetia_Michaeae
1100000035	propter hoc, causa vestri, sion quasi ager arabitur, et ierusalem quasi acervus lapidum erit, et mons templi in excelsa silvarum.	2020-04-20	Prophetia_Michaeae
1100000036	caput 4 et erit: in novissimo dierum erit mons domus domini praeparatus in vertice montium, et sublimis super colles: et fluent ad eum populi, et properabunt gentes multae, et dicent: venite, ascendamus ad montem domini, et ad domum dei iacob: et docebit nos de viis suis, et ibimus in semitis eius, quia de sion egredietur lex, et verbum domini de ierusalem.	2020-04-20	Prophetia_Michaeae
1100000037	et iudicabit inter populos multos, et corripiet gentes fortes usque in longinquum: et concident gladios suos in vomeres, et hastas suas in ligones: non sumet gens adversus gentem gladium, et non discent ultra belligerare.	2020-04-20	Prophetia_Michaeae
1100000038	et sedebit vir subtus vitem suam et subtus ficum suam, et non erit qui deterreat, quia os domini exercituum locutum est.	2020-04-20	Prophetia_Michaeae
1100000039	quia omnes populi ambulabunt unusquisque in nomine dei sui; nos autem ambulabimus in nomine domini dei nostri, in aeternum et ultra.	2020-04-20	Prophetia_Michaeae
1100000040	in die illa, dicit dominus, congregabo claudicantem, et eam quam eieceram colligam, et quam afflixeram: et ponam claudicantem in reliquias, et eam quae laboraverat, in gentem robustam: et regnabit dominus super eos in monte sion, ex hoc nunc et usque in aeternum.	2020-04-20	Prophetia_Michaeae
1100000041	et tu, turris gregis nebulosa filiae sion, usque ad te veniet, et veniet potestas prima, regnum filiae ierusalem.	2020-04-20	Prophetia_Michaeae
1100000042	nunc quare moerore contraheris? numquid rex non est tibi, aut consiliarius tuus periit, quia comprehendit te dolor sicut parturientem? dole et satage, filia sion, quasi parturiens, quia nunc egredieris de civitate, et habitabis in regione, et venies usque ad babylonem: ibi liberaberis, ibi redimet te dominus de manu inimicorum tuorum.	2020-04-20	Prophetia_Michaeae
1100000043	et nunc congregatae sunt super te gentes multae, quae dicunt: lapidetur, et aspiciat in sion oculus noster.	2020-04-20	Prophetia_Michaeae
1100000044	ipsi autem non cognoverunt cogitationes domini, et non intellexerunt consilium eius, quia congregavit eos quasi foenum areae.	2020-04-20	Prophetia_Michaeae
1100000045	surge, et tritura, filia sion, quia cornu tuum ponam ferreum, et ungulas tuas ponam aereas; et comminues populos multos, et interficies domino rapinas eorum, et fortitudinem eorum domino universae terrae.	2020-04-20	Prophetia_Michaeae
1100000046	caput 5 nunc vastaberis, filia latronis.	2020-04-20	Prophetia_Michaeae
1100000047	obsidionem posuerunt super nos: in virga percutient maxillam iudicis israel.	2020-04-20	Prophetia_Michaeae
1100000048	et tu, bethlehem ephrata, parvulus es in millibus iuda; ex te mihi egredietur qui sit dominator in israel, et egressus eius ab initio, a diebus aeternitatis.	2020-04-20	Prophetia_Michaeae
1100000049	propter hoc dabit eos usque ad tempus in quo parturiens pariet, et reliquiae fratrum eius convertentur ad filios israel.	2020-04-20	Prophetia_Michaeae
1100000050	et stabit, et pascet in fortitudine domini, in sublimitate nominis domini dei sui: et convertentur, quia nunc magnificabitur usque ad terminos terrae.	2020-04-20	Prophetia_Michaeae
1100000051	et erit iste pax: cum venerit assyrius in terram nostram, et quando calcaverit domibus nostris, et suscitabimus super eum septem pastores et octo primates homines; et pascent terram assur in gladio, et terram nemrod in lanceis eius, et liberabit ab assur cum venerit in terram nostram, et cum calcaverit in finibus nostris.	2020-04-20	Prophetia_Michaeae
1100000052	et erunt reliquiae iacob in medio populorum multorum quasi ros a domino, et quasi stillae super herbam, quae non exspectat virum, et non praestolatur filios hominum.	2020-04-20	Prophetia_Michaeae
1100000053	et erunt reliquiae iacob in gentibus, in medio populorum multorum, quasi leo in iumentis silvarum, et quasi catulus leonis in gregibus pecorum, qui cum transierit, et conculcaverit, et ceperit, non est qui eruat.	2020-04-20	Prophetia_Michaeae
1100000054	exaltabitur manus tua super hostes tuos, et omnes inimici tui interibunt.	2020-04-20	Prophetia_Michaeae
1100000055	et erit in die illa, dicit dominus: auferam equos tuos de medio tui, et disperdam quadrigas tuas.	2020-04-20	Prophetia_Michaeae
1100000056	et perdam civitates terrae tuae, et destruam omnes munitiones tuas: et auferam maleficia de manu tua, et divinationes non erunt in te: et perire faciam sculptilia tua et statuas tuas de medio tui, et non adorabis ultra opera manuum tuarum: et evellam lucos tuos de medio tui, et conteram civitates tuas.	2020-04-20	Prophetia_Michaeae
1100000057	et faciam, in furore et in indignatione, ultionem in omnibus gentibus quae non audierunt.	2020-04-20	Prophetia_Michaeae
1100000058	caput 6 audite quae dominus loquitur: surge, contende iudicio adversum montes, et audiant colles vocem tuam.	2020-04-20	Prophetia_Michaeae
1100000059	audiant montes iudicium domini, et fortia fundamenta terrae; quia iudicium domini cum populo suo, et cum israel diiudicabitur.	2020-04-20	Prophetia_Michaeae
1100000060	popule meus, quid feci tibi? aut quid molestus fui tibi?  responde mihi.	2020-04-20	Prophetia_Michaeae
1100000061	quia eduxi te de terra aegypti, et de domo servientium liberavi te, et misi ante faciem tuam moysen, et aaron, et mariam.	2020-04-20	Prophetia_Michaeae
1100000062	popule meus, memento, quaeso, quid cogitaverit balach, rex moab, et quid responderit ei balaam, filius beor, de setim usque ad galgalam, ut cognosceres iustitias domini.	2020-04-20	Prophetia_Michaeae
1100000063	quid dignum offeram domino? curvabo genu deo excelso? numquid offeram ei holocautomata et vitulos anniculos? numquid placari potest dominus in millibus arietum, aut in multis millibus hircorum pinguium? numquid dabo primogenitum meum pro scelere meo, fructum ventris mei pro peccato animae meae? indicabo tibi, o homo, quid sit bonum, et quid dominus requirat a te: utique facere iudicium, et diligere misericordiam, et sollicitum ambulare cum deo tuo.	2020-04-20	Prophetia_Michaeae
1100000064	vox domini ad civitatem clamat, et salus erit timentibus nomen tuum: audite, tribus, et quis approbabit illud? adhuc ignis in domo impii thesauri iniquitatis, et mensura minor irae plena.	2020-04-20	Prophetia_Michaeae
1100000065	numquid iustificabo stateram impiam, et saccelli pondera dolosa? in quibus divites eius repleti sunt iniquitate, et habitantes in ea loquebantur mendacium, et lingua eorum fraudulenta in ore eorum.	2020-04-20	Prophetia_Michaeae
1100000066	et ego ergo coepi percutere te perditione super peccatis tuis.	2020-04-20	Prophetia_Michaeae
1100000067	tu comedes, et non saturaberis, et humiliatio tua in medio tui: et apprehendes, et non salvabis, et quos salvaveris, in gladium dabo.	2020-04-20	Prophetia_Michaeae
1100000068	tu seminabis, et non metes: tu calcabis olivam, et non ungeris oleo; et mustum, et non bibes vinum.	2020-04-20	Prophetia_Michaeae
1100000069	et custodisti praecepta amri, et omne opus domus achab, et ambulasti in voluntatibus eorum: ut darem te in perditionem, et habitantes in ea in sibilum, et opprobrium populi mei portabitis.	2020-04-20	Prophetia_Michaeae
1100000070	caput 7 vae mihi, quia factus sum sicut qui colligit in autumno racemos vindemiae! non est botrus ad comedendum, praecoquas ficus desideravit anima mea.	2020-04-20	Prophetia_Michaeae
1100000071	periit sanctus de terra, et rectus in hominibus non est: omnes in sanguine insidiantur; vir fratrem suum ad mortem venatur.	2020-04-20	Prophetia_Michaeae
1100000072	malum manuum suarum dicunt bonum: princeps postulat, et iudex in reddendo est; et magnus locutus est desiderium animae suae, et conturbaverunt eam.	2020-04-20	Prophetia_Michaeae
1100000073	qui optimus in eis est, quasi paliurus, et qui rectus, quasi spina de sepe.	2020-04-20	Prophetia_Michaeae
1100000074	dies speculationis tuae, visitatio tua venit: nunc erit vastitas eorum.	2020-04-20	Prophetia_Michaeae
1100000075	nolite credere amico, et nolite confidere in duce: ab ea quae dormit in sinu tuo custodi claustra oris tui.	2020-04-20	Prophetia_Michaeae
1100000076	quia filius contumeliam facit patri, et filia consurgit adversus matrem suam: nurus adversus socrum suam, et inimici hominis domestici eius.	2020-04-20	Prophetia_Michaeae
1100000077	ego autem ad dominum aspiciam; exspectabo deum, salvatorem meum: audiet me deus meus.	2020-04-20	Prophetia_Michaeae
1100000078	ne laeteris, inimica mea, super me, quia cecidi: consurgam cum sedero in tenebris: dominus lux mea est.	2020-04-20	Prophetia_Michaeae
1100000079	iram domini portabo, quoniam peccavi ei, donec causam meam iudicet, et faciat iudicium meum.	2020-04-20	Prophetia_Michaeae
1100000080	educet me in lucem: videbo iustitiam eius.	2020-04-20	Prophetia_Michaeae
1100000081	et aspiciet inimica mea, et operietur confusione, quae dicit ad me: ubi est dominus deus tuus? oculi mei videbunt in eam: nunc erit in conculcationem ut lutum platearum.	2020-04-20	Prophetia_Michaeae
1100000082	dies, ut aedificentur maceriae tuae; in die illa longe fiet lex.	2020-04-20	Prophetia_Michaeae
1100000083	in die illa et usque ad te veniet de assur, et usque ad civitates munitas, et a civitatibus munitis usque ad flumen, et ad mare de mari, et ad montem de monte.	2020-04-20	Prophetia_Michaeae
1100000084	et terra erit in desolationem propter habitatores suos, et propter fructum cogitationum eorum.	2020-04-20	Prophetia_Michaeae
1100000085	pasce populum tuum in virga tua, gregem haereditatis tuae, habitantes solos, in saltu, in medio carmeli.	2020-04-20	Prophetia_Michaeae
1100000086	pascentur basan et galaad iuxta dies antiquos.	2020-04-20	Prophetia_Michaeae
1100000087	secundum dies egressionis tuae de terra aegypti, ostendam ei mirabilia.	2020-04-20	Prophetia_Michaeae
1100000088	videbunt gentes, et confundentur super omni fortitudine sua.	2020-04-20	Prophetia_Michaeae
1100000089	ponent manum super os, aures eorum surdae erunt.	2020-04-20	Prophetia_Michaeae
1100000090	lingent pulverem sicut serpentes; velut reptilia terrae perturbabuntur in aedibus suis.	2020-04-20	Prophetia_Michaeae
1100000091	dominum deum nostrum formidabunt, et timebunt te.	2020-04-20	Prophetia_Michaeae
1100000092	quis, deus, similis tui, qui aufers iniquitatem, et transis peccatum reliquiarum haereditatis tuae? non immittet ultra furorem suum, quoniam volens misericordiam est.	2020-04-20	Prophetia_Michaeae
1100000093	revertetur, et miserebitur nostri; deponet iniquitates nostras, et proiiciet in profundum maris omnia peccata nostra.	2020-04-20	Prophetia_Michaeae
1100000094	dabis veritatem iacob, misericordiam abraham, quae iurasti patribus nostris a diebus antiquis.	2020-04-20	Prophetia_Michaeae
