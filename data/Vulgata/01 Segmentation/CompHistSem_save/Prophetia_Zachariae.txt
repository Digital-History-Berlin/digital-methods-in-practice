1100000001	prophetia zachariae caput 1 in mense octavo, in anno secundo darii regis, factum est verbum domini ad zachariam filium barachiae filii addo prophetam, dicens:iratus est dominus super patres vestros iracundia.	2020-04-20	Prophetia_Zachariae
1100000002	et dices ad eos: haec dicit dominus exercituum: convertimini ad me, ait dominus exercituum, et convertar ad vos, dicit dominus exercituum.	2020-04-20	Prophetia_Zachariae
1100000003	ne sitis sicut patres vestri, ad quos clamabant prophetae priores, dicentes: haec dicit dominus exercituum: convertimini de viis vestris malis, et de cogitationibus vestris pessimis: et non audierunt, neque attenderunt ad me, dicit dominus.	2020-04-20	Prophetia_Zachariae
1100000004	patres vestri, ubi sunt? et prophetae numquid in sempiternum vivent? verumtamen verba mea, et legitima mea, quae mandavi servis meis prophetis, numquid non comprehenderunt patres vestros, et conversi sunt, et dixerunt: sicut cogitavit dominus exercituum facere nobis secundum vias nostras, et secundum adinventiones nostras, fecit nobis? in die vigesima et quarta undecimi mensis sabath, in anno secundo darii, factum est verbum domini ad zachariam filium barachiae filii addo prophetam, dicens:vidi per noctem, et ecce vir ascendens super equum rufum, et ipse stabat inter myrteta, quae erant in profundo, et post eum equi rufi, varii, et albi.	2020-04-20	Prophetia_Zachariae
1100000005	et dixi: quid sunt isti, domine mi?  et dixit ad me angelus qui loquebatur in me: ego ostendam tibi quid sint haec.	2020-04-20	Prophetia_Zachariae
1100000006	et respondit vir qui stabat inter myrteta, et dixit: isti sunt quos misit dominus ut perambulent terram.	2020-04-20	Prophetia_Zachariae
1100000007	et responderunt angelo domini, qui stabat inter myrteta, et dixerunt: perambulavimus terram, et ecce omnis terra habitatur, et quiescit.	2020-04-20	Prophetia_Zachariae
1100000008	et respondit angelus domini, et dixit: domine exercituum, usquequo tu non misereberis ierusalem, et urbium iuda, quibus iratus es?  iste iam septuagesimus annus est.	2020-04-20	Prophetia_Zachariae
1100000009	et respondit dominus angelo qui loquebatur in me verba bona, verba consolatoria.	2020-04-20	Prophetia_Zachariae
1100000010	et dixit ad me angelus qui loquebatur in me: clama, dicens: haec dicit dominus exercituum: zelatus sum ierusalem et sion zelo magno, et ira magna ego irascor super gentes opulentas, quia ego iratus sum parum, ipsi vero adiuverunt in malum.	2020-04-20	Prophetia_Zachariae
1100000011	propterea haec dicit dominus: revertar ad ierusalem in misericordiis, et domus mea aedificabitur in ea, ait dominus exercituum, et perpendiculum extendetur super ierusalem.	2020-04-20	Prophetia_Zachariae
1100000012	adhuc clama, dicens: haec dicit dominus exercituum: adhuc affluent civitates meae bonis, et consolabitur adhuc dominus sion, et eliget adhuc ierusalem.	2020-04-20	Prophetia_Zachariae
1100000013	et levavi oculos meos, et vidi, et ecce quatuor cornua.	2020-04-20	Prophetia_Zachariae
1100000014	et dixi ad angelum qui loquebatur in me: quid sunt haec?  et dixit ad me: haec sunt cornua quae ventilaverunt iudam, et israel, et ierusalem.	2020-04-20	Prophetia_Zachariae
1100000015	et ostendit mihi dominus quatuor fabros.	2020-04-20	Prophetia_Zachariae
1100000016	et dixi: quid isti veniunt facere?  qui ait, dicens: haec sunt cornua quae ventilaverunt iudam per singulos viros, et nemo eorum levavit caput suum: et venerunt isti deterrere ea, ut deiiciant cornua gentium, quae levaverunt cornu super terram iuda ut dispergerent eam.	2020-04-20	Prophetia_Zachariae
1100000017	caput 2 et levavi oculos meos, et vidi, et ecce vir, et in manu eius funiculus mensorum.	2020-04-20	Prophetia_Zachariae
1100000018	et dixi: quo tu vadis?  et dixit ad me: ut metiar ierusalem, et videam quanta sit latitudo eius, et quanta longitudo eius.	2020-04-20	Prophetia_Zachariae
1100000019	et ecce angelus qui loquebatur in me egrediebatur, et angelus alius egrediebatur in occursum eius:et dixit ad eum: curre, loquere ad puerum istum, dicens: absque muro habitabitur ierusalem, prae multitudine hominum et iumentorum in medio eius.	2020-04-20	Prophetia_Zachariae
1100000020	et ego ero ei, ait dominus, murus ignis in circuitu, et in gloria ero in medio eius.	2020-04-20	Prophetia_Zachariae
1100000021	o, o, fugite de terra aquilonis, dicit dominus, quoniam in quatuor ventos caeli dispersi vos, dicit dominus.	2020-04-20	Prophetia_Zachariae
1100000022	o sion!  fuge, quae habitas apud filiam babylonis: quia haec dicit dominus exercituum: post gloriam misit me ad gentes quae spoliaverunt vos: qui enim tetigerit vos, tangit pupillam oculi mei: quia ecce ego levo manum meam super eos, et erunt praedae his qui serviebant sibi: et cognoscetis quia dominus exercituum misit me.	2020-04-20	Prophetia_Zachariae
1100000023	lauda et laetare, filia sion, quia ecce ego venio, et habitabo in medio tui, ait dominus.	2020-04-20	Prophetia_Zachariae
1100000024	et applicabuntur gentes multae ad dominum in die illa, et erunt mihi in populum, et habitabo in medio tui: et scies quia dominus exercituum misit me ad te.	2020-04-20	Prophetia_Zachariae
1100000025	et possidebit dominus iudam partem suam in terra sanctificata, et eliget adhuc ierusalem.	2020-04-20	Prophetia_Zachariae
1100000026	sileat omnis caro a facie domini, quia consurrexit de habitaculo sancto suo.	2020-04-20	Prophetia_Zachariae
1100000027	caput 3 et ostendit mihi dominus iesum sacerdotem magnum, stantem coram angelo domini: et satan stabat a dextris eius ut adversaretur ei.	2020-04-20	Prophetia_Zachariae
1100000028	et dixit dominus ad satan: increpet dominus in te, satan!  et increpet dominus in te, qui elegit ierusalem!  numquid non iste torris est erutus de igne? et iesus erat indutus vestibus sordidis, et stabat ante faciem angeli.	2020-04-20	Prophetia_Zachariae
1100000029	qui respondit, et ait ad eos qui stabant coram se, dicens: auferte vestimenta sordida ab eo.  et dixit ad eum: ecce abstuli a te iniquitatem tuam, et indui te mutatoriis.	2020-04-20	Prophetia_Zachariae
1100000030	et dixit: ponite cidarim mundam super caput eius.  et posuerunt cidarim mundam super caput eius, et induerunt eum vestibus: et angelus domini stabat.	2020-04-20	Prophetia_Zachariae
1100000031	et contestabatur angelus domini iesum, dicens: haec dicit dominus exercituum: si in viis meis ambulaveris, et custodiam meam custodieris, tu quoque iudicabis domum meam, et custodies atria mea, et dabo tibi ambulantes de his qui nunc hic assistunt.	2020-04-20	Prophetia_Zachariae
1100000032	audi, iesu sacerdos magne, tu et amici tui, qui habitant coram te, quia viri portendentes sunt: ecce enim ego adducam servum meum orientem.	2020-04-20	Prophetia_Zachariae
1100000033	quia ecce lapis quem dedi coram iesu: super lapidem unum septem oculi sunt: ecce ego caelabo sculpturam eius, ait dominus exercituum, et auferam iniquitatem terrae illius in die una.	2020-04-20	Prophetia_Zachariae
1100000034	in die illa, dicit dominus exercituum, vocabit vir amicum suum subter vitem et subter ficum.	2020-04-20	Prophetia_Zachariae
1100000035	caput 4 et reversus est angelus qui loquebatur in me, et suscitavit me quasi virum qui suscitatur de somno suo.	2020-04-20	Prophetia_Zachariae
1100000036	et dixit ad me: quid tu vides?  et dixi: vidi, et ecce candelabrum aureum totum, et lampas eius super caput ipsius, et septem lucernae eius super illud, et septem infusoria lucernis quae erant super caput eius.	2020-04-20	Prophetia_Zachariae
1100000037	et duae olivae super illud: una a dextris lampadis, et una a sinistris eius.	2020-04-20	Prophetia_Zachariae
1100000038	et respondi, et aio ad angelum qui loquebatur in me, dicens: quid sunt haec, domine mi? et respondit angelus qui loquebatur in me, et dixit ad me: numquid nescis quid sunt haec?  et dixi: non, domine mi.et respondit, et ait ad me, dicens: hoc est verbum domini ad zorobabel, dicens: non in exercitu, nec in robore, sed in spiritu meo, dicit dominus exercituum.	2020-04-20	Prophetia_Zachariae
1100000039	quis tu, mons magne, coram zorobabel?  in planum: et educet lapidem primarium, et exaequabit gratiam gratiae eius.	2020-04-20	Prophetia_Zachariae
1100000040	et factum est verbum domini ad me, dicens:manus zorobabel fundaverunt domum istam, et manus eius perficient eam: et scietis quia dominus exercituum misit me ad vos.	2020-04-20	Prophetia_Zachariae
1100000041	quis enim despexit dies parvos?  et laetabuntur, et videbunt lapidem stanneum in manu zorobabel.  septem isti oculi sunt domini, qui discurrunt in universam terram.	2020-04-20	Prophetia_Zachariae
1100000042	et respondi, et dixi ad eum: quid sunt duae olivae istae, ad dexteram candelabri, et ad sinistram eius? et respondi secundo, et dixi ad eum: quid sunt duae spicae olivarum quae sunt iuxta duo rostra aurea in quibus sunt suffusoria ex auro? et ait ad me, dicens: numquid nescis quid sunt haec?  et dixi: non, domine mi.et dixit: isti sunt duo filii olei, qui assistunt dominatori universae terrae.	2020-04-20	Prophetia_Zachariae
1100000043	caput 5 et conversus sum, et levavi oculos meos, et vidi, et ecce volumen volans.	2020-04-20	Prophetia_Zachariae
1100000044	et dixit ad me: quid tu vides?  et dixi: ego video volumen volans: longitudo eius viginti cubitorum, et latitudo eius decem cubitorum.	2020-04-20	Prophetia_Zachariae
1100000045	et dixit ad me: haec est maledictio quae egreditur super faciem omnis terrae: quia omnis fur, sicut ibi scriptum est, iudicabitur, et omnis iurans ex hoc similiter iudicabitur.	2020-04-20	Prophetia_Zachariae
1100000046	educam illud, dicit dominus exercituum: et veniet ad domum furis, et ad domum iurantis in nomine meo mendaciter: et commorabitur in medio domus eius, et consumet eam, et ligna eius, et lapides eius.	2020-04-20	Prophetia_Zachariae
1100000047	et egressus est angelus qui loquebatur in me, et dixit ad me: leva oculos tuos, et vide quid est hoc quod egreditur.	2020-04-20	Prophetia_Zachariae
1100000048	et dixi: quidnam est?  et ait: haec est amphora egrediens.  et dixit: haec est oculus eorum in universa terra.	2020-04-20	Prophetia_Zachariae
1100000049	et ecce talentum plumbi portabatur, et ecce mulier una sedens in medio amphorae.	2020-04-20	Prophetia_Zachariae
1100000050	et dixit: haec est impietas.  et proiecit eam in medio amphorae, et misit massam plumbeam in os eius.	2020-04-20	Prophetia_Zachariae
1100000051	et levavi oculos meos, et vidi: et ecce duae mulieres egredientes: et spiritus in alis earum, et habebant alas quasi alas milvi, et levaverunt amphoram inter terram et caelum.	2020-04-20	Prophetia_Zachariae
1100000052	et dixi ad angelum qui loquebatur in me: quo istae deferunt amphoram? et dixit ad me: ut aedificetur ei domus in terra sennaar, et stabiliatur, et ponatur ibi super basem suam.	2020-04-20	Prophetia_Zachariae
1100000053	caput 6 et conversus sum, et levavi oculos meos, et vidi: et ecce quatuor quadrigae egredientes de medio duorum montium: et montes, montes aerei.	2020-04-20	Prophetia_Zachariae
1100000054	in quadriga prima equi rufi, et in quadriga secunda equi nigri,et in quadriga tertia equi albi, et in quadriga quarta equi varii et fortes.	2020-04-20	Prophetia_Zachariae
1100000055	et respondi, et dixi ad angelum qui loquebatur in me: quid sunt haec, domine mi? et respondit angelus, et ait ad me: isti sunt quatuor venti caeli, qui egrediuntur ut stent coram dominatore omnis terrae.	2020-04-20	Prophetia_Zachariae
1100000056	in qua erant equi nigri, egrediebantur in terram aquilonis: et albi egressi sunt post eos, et varii egressi sunt ad terram austri.	2020-04-20	Prophetia_Zachariae
1100000057	qui autem erant robustissimi, exierunt, et quaerebant ire et discurrere per omnem terram.  et dixit: ite, perambulate terram: et perambulaverunt terram.	2020-04-20	Prophetia_Zachariae
1100000058	et vocavit me, et locutus est ad me, dicens: ecce qui egrediuntur in terram aquilonis, requiescere fecerunt spiritum meum in terra aquilonis.	2020-04-20	Prophetia_Zachariae
1100000059	et factum est verbum domini ad me, dicens:sume a transmigratione, ab holdai, et a tobia, et ab idaia: et venies tu in die illa, et intrabis domum iosiae filii sophoniae, qui venerunt de babylone.	2020-04-20	Prophetia_Zachariae
1100000060	et sumes aurum et argentum, et facies coronas, et pones in capite iesu filii iosedec, sacerdotis magni:et loqueris ad eum, dicens: haec ait dominus exercituum, dicens: ecce vir, oriens nomen eius, et subter eum orietur, et aedificabit templum domino.	2020-04-20	Prophetia_Zachariae
1100000061	et ipse exstruet templum domino: et ipse portabit gloriam, et sedebit, et dominabitur super solio suo: et erit sacerdos super solio suo, et consilium pacis erit inter illos duos.	2020-04-20	Prophetia_Zachariae
1100000062	et coronae erunt helem, et tobiae, et idaiae, et hem filio sophoniae, memoriale in templo domini.	2020-04-20	Prophetia_Zachariae
1100000063	et qui procul sunt, venient, et aedificabunt in templo domini: et scietis quia dominus exercituum misit me ad vos.  erit autem hoc, si auditu audieritis vocem domini dei vestri.	2020-04-20	Prophetia_Zachariae
1100000064	caput 7 et factum est in anno quarto darii regis, factum est verbum domini ad zachariam, in quarta mensis noni, qui est casleu.	2020-04-20	Prophetia_Zachariae
1100000065	et miserunt ad domum dei sarasar et rogommelech, et viri qui erant cum eo, ad deprecandam faciem domini:ut dicerent sacerdotibus domus domini exercituum, et prophetis, loquentes: numquid flendum est mihi in quinto mense, vel sanctificare me debeo, sicut iam feci multis annis? et factum est verbum domini exercituum ad me, dicens:loquere ad omnem populum terrae, et ad sacerdotes, dicens: cum ieiunaretis, et plangeretis in quinto et septimo per hos septuaginta annos, numquid ieiunium ieiunastis mihi? et cum comedistis et bibistis, numquid non vobis comedistis et vobismetipsis bibistis? numquid non sunt verba quae locutus est dominus in manu prophetarum priorum, cum adhuc ierusalem habitaretur ut esset opulenta, ipsa et urbes in circuitu eius, et ad austrum, et in campestribus habitaretur? et factum est verbum domini ad zachariam, dicens:haec ait dominus exercituum, dicens: iudicium verum iudicate, et misericordiam et miserationes facite, unusquisque cum fratre suo.	2020-04-20	Prophetia_Zachariae
1100000066	et viduam, et pupillum, et advenam, et pauperem nolite calumniari: et malum vir fratri suo non cogitet in corde suo.	2020-04-20	Prophetia_Zachariae
1100000067	et noluerunt attendere, et averterunt scapulam recedentem, et aures suas aggravaverunt ne audirent.	2020-04-20	Prophetia_Zachariae
1100000068	et cor suum posuerunt ut adamantem, ne audirent legem, et verba quae misit dominus exercituum in spiritu suo per manum prophetarum priorum: et facta est indignatio magna a domino exercituum.	2020-04-20	Prophetia_Zachariae
1100000069	et factum est sicut locutus est, et non audierunt: sic clamabunt et non exaudiam, dicit dominus exercituum.	2020-04-20	Prophetia_Zachariae
1100000070	et dispersi eos per omnia regna quae nesciunt: et terra desolata est ab eis, eo quod non esset transiens et revertens: et posuerunt terram desiderabilem in desertum.	2020-04-20	Prophetia_Zachariae
1100000071	caput 8 et factum est verbum domini exercituum, dicens:haec dicit dominus exercituum: zelatus sum sion zelo magno, et indignatione magna zelatus sum eam.	2020-04-20	Prophetia_Zachariae
1100000072	haec dicit dominus exercituum: reversus sum ad sion, et habitabo in medio ierusalem: et vocabitur ierusalem civitas veritatis, et mons domini exercituum mons sanctificatus.	2020-04-20	Prophetia_Zachariae
1100000073	haec dicit dominus exercituum: adhuc habitabunt senes et anus in plateis ierusalem, et viri baculus in manu eius prae multitudine dierum.	2020-04-20	Prophetia_Zachariae
1100000074	et plateae civitatis complebuntur infantibus et puellis, ludentibus in plateis eius.	2020-04-20	Prophetia_Zachariae
1100000075	haec dicit dominus exercituum: si videbitur difficile in oculis reliquiarum populi huius in diebus illis, numquid in oculis meis difficile erit?  dicit dominus exercituum.	2020-04-20	Prophetia_Zachariae
1100000076	haec dicit dominus exercituum: ecce ego salvabo populum meum de terra orientis et de terra occasus solis.	2020-04-20	Prophetia_Zachariae
1100000077	et adducam eos, et habitabunt in medio ierusalem: et erunt mihi in populum, et ego ero eis in deum, in veritate et in iustitia.	2020-04-20	Prophetia_Zachariae
1100000078	haec dicit dominus exercituum: confortentur manus vestrae, qui auditis in his diebus sermones istos per os prophetarum, in die qua fundata est domus domini exercituum, ut templum aedificaretur.	2020-04-20	Prophetia_Zachariae
1100000079	siquidem ante dies illos merces hominum non erat, nec merces iumentorum erat: neque introeunti, neque exeunti erat pax prae tribulatione: et dimisi omnes homines, unumquemque contra proximum suum.	2020-04-20	Prophetia_Zachariae
1100000080	nunc autem non iuxta dies priores ego faciam reliquiis populi huius, dicit dominus exercituum,sed semen pacis erit: vinea dabit fructum suum, et terra dabit germen suum, et caeli dabunt rorem suum: et possidere faciam reliquias populi huius universa haec.	2020-04-20	Prophetia_Zachariae
1100000081	et erit: sicut eratis maledictio in gentibus, domus iuda et domus israel, sic salvabo vos, et eritis benedictio.  nolite timere; confortentur manus vestrae.	2020-04-20	Prophetia_Zachariae
1100000082	quia haec dicit dominus exercituum: sicut cogitavi ut affligerem vos, cum ad iracundiam provocassent patres vestri me, dicit dominus,et non sum misertus: sic conversus cogitavi, in diebus istis, ut benefaciam domui iuda et ierusalem.  nolite timere.	2020-04-20	Prophetia_Zachariae
1100000083	haec sunt ergo verba quae facietis: loquimini veritatem unusquisque cum proximo suo: veritatem et iudicium pacis iudicate in portis vestris.	2020-04-20	Prophetia_Zachariae
1100000084	et unusquisque malum contra amicum suum ne cogitetis in cordibus vestris, et iuramentum mendax ne diligatis: omnia enim haec sunt quae odi, dicit dominus.	2020-04-20	Prophetia_Zachariae
1100000085	et factum est verbum domini exercituum ad me, dicens:haec dicit dominus exercituum: ieiunium quarti, et ieiunium quinti, et ieiunium septimi, et ieiunium decimi erit domui iuda in gaudium et laetitiam et in solemnitates praeclaras.  veritatem tantum et pacem diligite.	2020-04-20	Prophetia_Zachariae
1100000086	haec dicit dominus exercituum, usquequo veniant populi et habitent in civitatibus multis:et vadant habitatores, unus ad alterum, dicentes: eamus, et deprecemur faciem domini, et quaeramus dominum exercituum: vadam etiam ego.	2020-04-20	Prophetia_Zachariae
1100000087	et venient populi multi, et gentes robustae, ad quaerendum dominum exercituum in ierusalem, et deprecandam faciem domini.	2020-04-20	Prophetia_Zachariae
1100000088	haec dicit dominus exercituum: in diebus illis, in quibus apprehendent decem homines ex omnibus linguis gentium, et apprehendent fimbriam viri iudaei, dicentes: ibimus vobiscum: audivimus enim quoniam deus vobiscum est.	2020-04-20	Prophetia_Zachariae
1100000089	caput 9 onus verbi domini in terra hadrach et damasci requiei eius, quia domini est oculus hominis et omnium tribuum israel.	2020-04-20	Prophetia_Zachariae
1100000090	emath quoque in terminis eius, et tyrus, et sidon: assumpserunt quippe sibi sapientiam valde.	2020-04-20	Prophetia_Zachariae
1100000091	et aedificavit tyrus munitionem suam, et coacervavit argentum quasi humum, et aurum ut lutum platearum.	2020-04-20	Prophetia_Zachariae
1100000092	ecce dominus possidebit eam: et percutiet in mari fortitudinem eius, et haec igni devorabitur.	2020-04-20	Prophetia_Zachariae
1100000093	videbit ascalon, et timebit, et gaza, et dolebit nimis, et accaron, quoniam confusa est spes eius: et peribit rex de gaza, et ascalon non habitabitur.	2020-04-20	Prophetia_Zachariae
1100000094	et sedebit separator in azoto, et disperdam superbiam philisthinorum.	2020-04-20	Prophetia_Zachariae
1100000095	et auferam sanguinem eius de ore eius, et abominationes eius de medio dentium eius: et relinquetur etiam ipse deo nostro, et erit quasi dux in iuda, et accaron quasi iebusaeus.	2020-04-20	Prophetia_Zachariae
1100000096	et circumdabo domum meam ex his qui militant mihi euntes et revertentes: et non transibit super eos ultra exactor, quia nunc vidi in oculis meis.	2020-04-20	Prophetia_Zachariae
1100000097	exsulta satis, filia sion; iubila, filia ierusalem: ecce rex tuus veniet tibi iustus, et salvator: ipse pauper, et ascendens super asinam et super pullum filium asinae.	2020-04-20	Prophetia_Zachariae
1100000098	et disperdam quadrigam ex ephraim, et equum de ierusalem, et dissipabitur arcus belli: et loquetur pacem gentibus, et potestas eius a mari usque ad mare, et a fluminibus usque ad fines terrae.	2020-04-20	Prophetia_Zachariae
1100000099	tu quoque in sanguine testamenti tui emisisti vinctos tuos de lacu in quo non est aqua.	2020-04-20	Prophetia_Zachariae
1100000100	convertimini ad munitionem, vincti spei: hodie quoque annuntians duplicia reddam tibi.	2020-04-20	Prophetia_Zachariae
1100000101	quoniam extendi mihi iudam quasi arcum: implevi ephraim: et suscitabo filios tuos, sion, super filios tuos, graecia: et ponam te quasi gladium fortium.	2020-04-20	Prophetia_Zachariae
1100000102	et dominus deus super eos videbitur, et exibit ut fulgur iaculum eius: et dominus deus in tuba canet, et vadet in turbine austri.	2020-04-20	Prophetia_Zachariae
1100000103	dominus exercituum proteget eos: et devorabunt, et subiicient lapidibus fundae: et bibentes inebriabuntur quasi a vino, et replebuntur ut phialae, et quasi cornua altaris.	2020-04-20	Prophetia_Zachariae
1100000104	et salvabit eos dominus deus eorum in die illa, ut gregem populi sui, quia lapides sancti elevabuntur super terram eius.	2020-04-20	Prophetia_Zachariae
1100000105	quid enim bonum eius est, et quid pulchrum eius, nisi frumentum electorum, et vinum germinans virgines? caput 10 petite a domino pluviam in tempore serotino, et dominus faciet nives: et pluviam imbris dabit eis, singulis herbam in agro.	2020-04-20	Prophetia_Zachariae
1100000106	quia simulacra locuta sunt inutile, et divini viderunt mendacium: et somniatores locuti sunt frustra, vane consolabantur: idcirco abducti sunt quasi grex: affligentur, quia non est eis pastor.	2020-04-20	Prophetia_Zachariae
1100000107	super pastores iratus est furor meus, et super hircos visitabo: quia visitavit dominus exercituum gregem suum, domum iuda, et posuit eos quasi equum gloriae suae in bello.	2020-04-20	Prophetia_Zachariae
1100000108	ex ipso angulus, ex ipso paxillus, ex ipso arcus praelii, ex ipso egredietur omnis exactor simul.	2020-04-20	Prophetia_Zachariae
1100000109	et erunt quasi fortes conculcantes lutum viarum in praelio, et bellabunt, quia dominus cum eis: et confundentur ascensores equorum.	2020-04-20	Prophetia_Zachariae
1100000110	et confortabo domum iuda, et domum ioseph salvabo: et convertam eos, quia miserebor eorum: et erunt sicut fuerunt quando non proieceram eos: ego enim dominus deus eorum, et exaudiam eos.	2020-04-20	Prophetia_Zachariae
1100000111	et erunt quasi fortes ephraim, et laetabitur cor eorum quasi a vino: et filii eorum videbunt, et laetabuntur, et exsultabit cor eorum in domino.	2020-04-20	Prophetia_Zachariae
1100000112	sibilabo eis, et congregabo illos, quia redemi eos: et multiplicabo eos sicut ante fuerant multiplicati.	2020-04-20	Prophetia_Zachariae
1100000113	et seminabo eos in populis, et de longe recordabuntur mei: et vivent cum filiis suis, et revertentur.	2020-04-20	Prophetia_Zachariae
1100000114	et reducam eos de terra aegypti, et de assyriis congregabo eos, et ad terram galaad et libani adducam eos, et non invenietur eis locus: et transibit in maris freto, et percutiet in mari fluctus, et confundentur omnia profunda fluminis: et humiliabitur superbia assur, et sceptrum aegypti recedet.	2020-04-20	Prophetia_Zachariae
1100000115	confortabo eos in domino, et in nomine eius ambulabunt, dicit dominus.	2020-04-20	Prophetia_Zachariae
1100000116	caput 11 aperi, libane, portas tuas, et comedat ignis cedros tuas.	2020-04-20	Prophetia_Zachariae
1100000117	ulula, abies, quia cecidit cedrus, quoniam magnifici vastati sunt: ululate, quercus basan, quoniam succisus est saltus munitus.	2020-04-20	Prophetia_Zachariae
1100000118	vox ululatus pastorum, quia vastata est magnificentia eorum: vox rugitus leonum, quoniam vastata est superbia iordanis.	2020-04-20	Prophetia_Zachariae
1100000119	haec dicit dominus deus meus: pasce pecora occisionis,quae qui possederant occidebant, et non dolebant, et vendebant ea, dicentes: benedictus dominus!  divites facti sumus: et pastores eorum non parcebant eis.	2020-04-20	Prophetia_Zachariae
1100000120	et ego non parcam ultra super habitantes terram, dicit dominus: ecce ego tradam homines, unumquemque in manu proximi sui, et in manu regis sui: et concident terram, et non eruam de manu eorum.	2020-04-20	Prophetia_Zachariae
1100000121	et pascam pecus occisionis propter hoc, o pauperes gregis!  et assumpsi mihi duas virgas: unam vocavi decorem, et alteram vocavi funiculum: et pavi gregem.	2020-04-20	Prophetia_Zachariae
1100000122	et succidi tres pastores in mense uno, et contracta est anima mea in eis, siquidem et anima eorum variavit in me.	2020-04-20	Prophetia_Zachariae
1100000123	et dixi: non pascam vos: quod moritur, moriatur, et quod succiditur, succidatur: et reliqui devorent unusquisque carnem proximi sui.	2020-04-20	Prophetia_Zachariae
1100000124	et tuli virgam meam quae vocabatur decus, et abscidi eam, ut irritum facerem foedus meum quod percussi cum omnibus populis.	2020-04-20	Prophetia_Zachariae
1100000125	et in irritum deductum est in die illa: et cognoverunt sic pauperes gregis, qui custodiunt mihi, quia verbum domini est.	2020-04-20	Prophetia_Zachariae
1100000126	et dixi ad eos: si bonum est in oculis vestris, afferte mercedem meam: et si non, quiescite.  et appenderunt mercedem meam triginta argenteos.	2020-04-20	Prophetia_Zachariae
1100000127	et dixit dominus ad me: proiice illud ad statuarium, decorum pretium quo appretiatus sum ab eis.  et tuli triginta argenteos, et proieci illos in domum domini, ad statuarium.	2020-04-20	Prophetia_Zachariae
1100000128	et praecidi virgam meam secundam, quae appellabatur funiculus, ut dissolverem germanitatem inter iudam et israel.	2020-04-20	Prophetia_Zachariae
1100000129	et dixit dominus ad me: adhuc sume tibi vasa pastoris stulti.	2020-04-20	Prophetia_Zachariae
1100000130	quia ecce ego suscitabo pastorem in terra, qui derelicta non visitabit, dispersum non quaeret, et contritum non sanabit, et id quod stat non enutriet, et carnes pinguium comedet, et ungulas eorum dissolvet.	2020-04-20	Prophetia_Zachariae
1100000131	o pastor, et idolum derelinquens gregem: gladius super brachium eius, et super oculum dextrum eius: brachium eius ariditate siccabitur, et oculus dexter eius tenebrescens obscurabitur.	2020-04-20	Prophetia_Zachariae
1100000132	caput 12 onus verbi domini super israel.	2020-04-20	Prophetia_Zachariae
1100000133	dicit dominus extendens caelum, et fundans terram, et fingens spiritum hominis in eo: ecce ego ponam ierusalem superliminare crapulae omnibus populis in circuitu: sed et iuda erit in obsidione contra ierusalem.	2020-04-20	Prophetia_Zachariae
1100000134	et erit: in die illa ponam ierusalem lapidem oneris cunctis populis: omnes qui levabunt eam concisione lacerabuntur, et colligentur adversus eam omnia regna terrae.	2020-04-20	Prophetia_Zachariae
1100000135	in die illa, dicit dominus, percutiam omnem equum in stuporem, et ascensorem eius in amentiam: et super domum iuda aperiam oculos meos, et omnem equum populorum percutiam caecitate.	2020-04-20	Prophetia_Zachariae
1100000136	et dicent duces iuda in corde suo: confortentur mihi habitatores ierusalem in domino exercituum, deo eorum! in die illa ponam duces iuda sicut caminum ignis in lignis, et sicut facem ignis in foeno: et devorabunt ad dexteram et ad sinistram omnes populos in circuitu, et habitabitur ierusalem rursus in loco suo in ierusalem.	2020-04-20	Prophetia_Zachariae
1100000137	et salvabit dominus tabernacula iuda, sicut in principio, ut non magnifice glorietur domus david, et gloria habitantium ierusalem contra iudam.	2020-04-20	Prophetia_Zachariae
1100000138	in die illa proteget dominus habitatores ierusalem: et erit qui offenderit ex eis in die illa quasi david, et domus david quasi dei, sicut angelus domini in conspectu eorum.	2020-04-20	Prophetia_Zachariae
1100000139	et erit in die illa: quaeram conterere omnes gentes quae veniunt contra ierusalem.	2020-04-20	Prophetia_Zachariae
1100000140	et effundam super domum david et super habitatores ierusalem spiritum gratiae et precum: et aspicient ad me quem confixerunt, et plangent eum planctu quasi super unigenitum, et dolebunt super eum, ut doleri solet in morte primogeniti.	2020-04-20	Prophetia_Zachariae
1100000141	in die illa, magnus erit planctus in ierusalem, sicut planctus adadremmon in campo mageddon.	2020-04-20	Prophetia_Zachariae
1100000142	et planget terra: familiae et familiae seorsum: familiae domus david seorsum, et mulieres eorum seorsum: familiae domus nathan seorsum, et mulieres eorum seorsum: familiae domus levi seorsum, et mulieres eorum seorsum: familiae semei seorsum, et mulieres eorum seorsum: omnes familiae reliquae, familiae et familiae seorsum, et mulieres eorum seorsum.	2020-04-20	Prophetia_Zachariae
1100000143	caput 13 in die illa erit fons patens domui david et habitantibus ierusalem, in ablutionem peccatoris et menstruatae.	2020-04-20	Prophetia_Zachariae
1100000144	et erit in die illa, dicit dominus exercituum: disperdam nomina idolorum de terra, et non memorabuntur ultra: et pseudoprophetas, et spiritum immundum auferam de terra.	2020-04-20	Prophetia_Zachariae
1100000145	et erit: cum prophetaverit quispiam ultra, dicent ei pater eius et mater eius, qui genuerunt eum: non vives, quia mendacium locutus es in nomine domini: et configent eum pater eius et mater eius, genitores eius, cum prophetaverit.	2020-04-20	Prophetia_Zachariae
1100000146	et erit: in die illa confundentur prophetae, unusquisque ex visione sua cum prophetaverit: nec operientur pallio saccino, ut mentiantur: sed dicet: non sum propheta: homo agricola ego sum, quoniam adam exemplum meum ab adolescentia mea.	2020-04-20	Prophetia_Zachariae
1100000147	et dicetur ei: quid sunt plagae istae in medio manuum tuarum? et dicet: his plagatus sum in domo eorum qui diligebant me.	2020-04-20	Prophetia_Zachariae
1100000148	framea, suscitare super pastorem meum, et super virum cohaerentem mihi, dicit dominus exercituum: percute pastorem, et dispergentur oves: et convertam manum meam ad parvulos.	2020-04-20	Prophetia_Zachariae
1100000149	et erunt in omni terra, dicit dominus: partes duae in ea dispergentur, et deficient: et tertia pars relinquetur in ea.	2020-04-20	Prophetia_Zachariae
1100000150	et ducam tertiam partem per ignem, et uram eos sicut uritur argentum, et probabo eos sicut probatur aurum.  ipse vocabit nomen meum, et ego exaudiam eum.  dicam: populus meus es: et ipse dicet: dominus deus meus.	2020-04-20	Prophetia_Zachariae
1100000151	caput 14 ecce venient dies domini, et dividentur spolia tua in medio tui.	2020-04-20	Prophetia_Zachariae
1100000152	et congregabo omnes gentes ad ierusalem in praelium: et capietur civitas, et vastabuntur domus, et mulieres violabuntur: et egredietur media pars civitatis in captivitatem, et reliquum populi non auferetur ex urbe.	2020-04-20	Prophetia_Zachariae
1100000153	et egredietur dominus, et praeliabitur contra gentes illas, sicut praeliatus est in die certaminis.	2020-04-20	Prophetia_Zachariae
1100000154	et stabunt pedes eius in die illa super montem olivarum, qui est contra ierusalem ad orientem: et scindetur mons olivarum ex media parte sui ad orientem et ad occidentem, praerupto grandi valde: et separabitur medium montis ad aquilonem, et medium eius ad meridiem.	2020-04-20	Prophetia_Zachariae
1100000155	et fugietis ad vallem montium eorum, quoniam coniungetur vallis montium usque ad proximum: et fugietis sicut fugistis a facie terraemotus in diebus oziae regis iuda: et veniet dominus deus meus, omnesque sancti cum eo.	2020-04-20	Prophetia_Zachariae
1100000156	et erit in die illa: non erit lux, sed frigus et gelu.	2020-04-20	Prophetia_Zachariae
1100000157	et erit dies una quae nota est domino, non dies neque nox: et in tempore vesperi erit lux.	2020-04-20	Prophetia_Zachariae
1100000158	et erit in die illa: exibunt aquae vivae de ierusalem: medium earum ad mare orientale, et medium earum ad mare novissimum: in aestate et in hieme erunt.	2020-04-20	Prophetia_Zachariae
1100000159	et erit dominus rex super omnem terram: in die illa erit dominus unus, et erit nomen eius unum.	2020-04-20	Prophetia_Zachariae
1100000160	et revertetur omnis terra usque ad desertum, de colle remmon ad austrum ierusalem: et exaltabitur, et habitabit in loco suo, a porta beniamin usque ad locum portae prioris, et usque ad portam angulorum, et a turre hananeel usque ad torcularia regis.	2020-04-20	Prophetia_Zachariae
1100000161	et habitabunt in ea, et anathema non erit amplius, sed sedebit ierusalem secura.	2020-04-20	Prophetia_Zachariae
1100000162	et haec erit plaga qua percutiet dominus omnes gentes quae pugnaverunt adversus ierusalem: tabescet caro uniuscuiusque stantis super pedes suos: et oculi eius contabescent in foraminibus suis, et lingua eorum contabescet in ore suo.	2020-04-20	Prophetia_Zachariae
1100000163	in die illa erit tumultus domini magnus in eis: et apprehendet vir manum proximi sui, et conseretur manus eius super manum proximi sui.	2020-04-20	Prophetia_Zachariae
1100000164	sed et iudas pugnabit adversus ierusalem: et congregabuntur divitiae omnium gentium in circuitu, aurum, et argentum, et vestes multae satis.	2020-04-20	Prophetia_Zachariae
1100000165	et sic erit ruina equi, et muli, et cameli, et asini, et omnium iumentorum quae fuerint in castris illis, sicut ruina haec.	2020-04-20	Prophetia_Zachariae
1100000166	et omnes qui reliqui fuerint de universis gentibus quae venerunt contra ierusalem, ascendent ab anno in annum ut adorent regem, dominum exercituum, et celebrent festivitatem tabernaculorum.	2020-04-20	Prophetia_Zachariae
1100000167	et erit: qui non ascenderit de familiis terrae ad ierusalem ut adoret regem, dominum exercituum, non erit super eos imber.	2020-04-20	Prophetia_Zachariae
1100000168	quod etsi familia aegypti non ascenderit et non venerit, nec super eos erit: sed erit ruina, qua percutiet dominus omnes gentes quae non ascenderint ad celebrandam festivitatem tabernaculorum.	2020-04-20	Prophetia_Zachariae
1100000169	hoc erit peccatum aegypti, et hoc peccatum omnium gentium quae non ascenderint ad celebrandam festivitatem tabernaculorum.	2020-04-20	Prophetia_Zachariae
1100000170	in die illa, erit quod super frenum equi est, sanctum domino: et erunt lebetes in domo domini quasi phialae coram altari.	2020-04-20	Prophetia_Zachariae
1100000171	et erit omnis lebes in ierusalem et in iuda sanctificatus domino exercituum: et venient omnes immolantes, et sument ex eis, et coquent in eis: et non erit mercator ultra in domo domini exercituum in die illo.	2020-04-20	Prophetia_Zachariae
