1100000001	liber leviticus caput 1 vocavit autem moysen, et locutus est ei dominus de tabernaculo testimonii, dicens:loquere filiis israel, et dices ad eos: homo, qui obtulerit ex vobis hostiam domino de pecoribus, id est, de bobus et ovibus offerens victimas,si holocaustum fuerit eius oblatio, ac de armento: masculum immaculatum offeret ad ostium tabernaculi testimonii, ad placandum sibi dominum:ponetque manum super caput hostiae, et acceptabilis erit, atque in expiationem eius proficiens.	2020-04-20	Liber_Leviticus
1100000002	immolabitque vitulum coram domino, et offerent filii aaron sacerdotes sanguinem eius, fundentes per altaris circuitum, quod est ante ostium tabernaculi:detractaque pelle hostiae, artus in frusta concident.	2020-04-20	Liber_Leviticus
1100000003	et subiicient in altari ignem, strue lignorum ante composita:et membra quae sunt caesa, desuper ordinantes, caput videlicet, et cuncta quae adhaerent iecori,intestinis et pedibus lotis aqua: adolebitque ea sacerdos super altare in holocaustum et suavem odorem domino.	2020-04-20	Liber_Leviticus
1100000004	quod si de pecoribus oblatio est, de ovibus sive de capris holocaustum, masculum absque macula offeret:immolabitque ad latus altaris, quod respicit ad aquilonem, coram domino: sanguinem vero illius fundent super altare filii aaron per circuitum:dividentque membra, caput, et omnia quae adhaerent iecori, et ponent super ligna, quibus subiiciendus est ignis:intestina vero et pedes lavabunt aqua.  et oblata omnia adolebit sacerdos super altare in holocaustum et odorem suavissimum domino.	2020-04-20	Liber_Leviticus
1100000005	si autem de avibus, holocausti oblatio fuerit domino, de turturibus, aut pullis columbae,offeret eam sacerdos ad altare: et retorto ad collum capite, ac rupto vulneris loco, decurrere faciet sanguinem super crepidinem altaris:vesiculam vero gutturis, et plumas proiiciet prope altare ad orientalem plagam, in loco in quo cineres effundi solent,confringetque ascellas eius, et non secabit, neque ferro dividet eam, et adolebit super altare, lignis igne supposito.  holocaustum est et oblatio suavissimi odoris domino.	2020-04-20	Liber_Leviticus
1100000006	caput 2 anima cum obtulerit oblationem sacrificii domino, simila erit eius oblatio; fundetque super eam oleum, et ponet thus,ac deferet ad filios aaron sacerdotes: quorum unus tollet pugillum plenum similae et olei, ac totum thus, et ponet memoriale super altare in odorem suavissimum domino.	2020-04-20	Liber_Leviticus
1100000007	quod autem reliquum fuerit de sacrificio, erit aaron et filiorum eius, sanctum sanctorum de oblationibus domini.	2020-04-20	Liber_Leviticus
1100000008	cum autem obtuleris sacrificium coctum in clibano: de simila, panes scilicet absque fermento, conspersos oleo, et lagana azyma oleo lita.	2020-04-20	Liber_Leviticus
1100000009	si oblatio tua fuerit de sartagine, similae conspersae oleo et absque fermento,divides eam minutatim, et fundes super eam oleum.	2020-04-20	Liber_Leviticus
1100000010	sin autem de craticula fuerit sacrificium, aeque simila oleo conspergetur:quam offerens domino, trades manibus sacerdotis.	2020-04-20	Liber_Leviticus
1100000011	qui cum obtulerit eam, tollet memoriale de sacrificio, et adolebit super altare in odorem suavitatis domino:quidquid autem reliquum est, erit aaron, et filiorum eius, sanctum sanctorum de oblationibus domini.	2020-04-20	Liber_Leviticus
1100000012	omnis oblatio quae offeretur domino, absque fermento fiet, nec quidquam fermenti ac mellis adolebitur in sacrificio domino.	2020-04-20	Liber_Leviticus
1100000013	primitias tantum eorum offeretis ac munera: super altare vero non imponentur in odorem suavitatis.	2020-04-20	Liber_Leviticus
1100000014	quidquid obtuleris sacrificii, sale condies, nec auferes sal foederis dei tui de sacrificio tuo: in omni oblatione tua offeres sal.	2020-04-20	Liber_Leviticus
1100000015	si autem obtuleris munus primarum frugum tuarum domino de spicis adhuc virentibus, torrebis igni, et confringes in morem farris, et sic offeres primitias tuas domino,fundens supra oleum, et thus imponens, quia oblatio domini est:de qua adolebit sacerdos in memoriam muneris partem farris fracti, et olei, ac totum thus.	2020-04-20	Liber_Leviticus
1100000016	caput 3 quod si hostia pacificorum fuerit eius oblatio, et de bobus voluerit offerre, marem sive feminam, immaculata offeret coram domino.	2020-04-20	Liber_Leviticus
1100000017	ponetque manum super caput victimae suae, quae immolabitur in introitu tabernaculi testimonii, fundentque filii aaron sacerdotes sanguinem per altaris circuitum.	2020-04-20	Liber_Leviticus
1100000018	et offerent de hostia pacificorum in oblationem domino, adipem qui operit vitalia, et quidquid pinguedinis est intrinsecus:duos renes cum adipe quo teguntur ilia, et reticulum iecoris cum renunculis.	2020-04-20	Liber_Leviticus
1100000019	adolebuntque ea super altare in holocaustum, lignis igne supposito, in oblationem suavissimi odoris domino.	2020-04-20	Liber_Leviticus
1100000020	si vero de ovibus fuerit eius oblatio et pacificorum hostia, sive masculum obtulerit, sive feminam, immaculata erunt.	2020-04-20	Liber_Leviticus
1100000021	si agnum obtulerit coram domino,ponet manum suam super caput victimae suae: quae immolabitur in vestibulo tabernaculi testimonii: fundentque filii aaron sanguinem eius per circuitum altaris.	2020-04-20	Liber_Leviticus
1100000022	et offerent de pacificorum hostia sacrificium domino: adipem et caudam totamcum renibus, et pinguedinem quae operit ventrem atque universa vitalia, et utrumque renunculum cum adipe qui est iuxta ilia, reticulumque iecoris cum renunculis.	2020-04-20	Liber_Leviticus
1100000023	et adolebit ea sacerdos super altare in pabulum ignis et oblationis domini.	2020-04-20	Liber_Leviticus
1100000024	si capra fuerit eius oblatio, et obtulerit eam domino,ponet manum suam super caput eius: immolabitque eam in introitu tabernaculi testimonii, et fundent filii aaron sanguinem eius per altaris circuitum.	2020-04-20	Liber_Leviticus
1100000025	tollentque ex ea in pastum ignis dominici, adipem qui operit ventrem, et qui tegit universa vitalia:duos renunculos cum reticulo, quod est super eos iuxta ilia, et arvinam iecoris cum renunculis:adolebitque ea super altare sacerdos in alimoniam ignis, et suavissimi odoris.  omnis adeps, domini eritiure perpetuo in generationibus, et cunctis habitaculis vestris: nec sanguinem nec adipem omnino comedetis.	2020-04-20	Liber_Leviticus
1100000026	caput 4 locutusque est dominus ad moysen, dicens:loquere filiis israel: anima, quae peccaverit per ignorantiam, et de universis mandatis domini, quae praecepit ut non fierent, quippiam fecerit:si sacerdos, qui unctus est, peccaverit, delinquere faciens populum, offeret pro peccato suo vitulum immaculatum domino:et adducet illum ad ostium tabernaculi testimonii coram domino, ponetque manum super caput eius, et immolabit eum domino.	2020-04-20	Liber_Leviticus
1100000027	hauriet quoque de sanguine vituli, inferens illum in tabernaculum testimonii.	2020-04-20	Liber_Leviticus
1100000028	cumque intinxerit digitum in sanguine, asperget eo septies coram domino contra velum sanctuarii.	2020-04-20	Liber_Leviticus
1100000029	ponetque de eodem sanguine super cornua altaris thymiamatis gratissimi domino, quod est in tabernaculo testimonii: omnem autem reliquum sanguinem fundet in basim altaris holocausti in introitu tabernaculi.	2020-04-20	Liber_Leviticus
1100000030	et adipem vituli auferet pro peccato, tam eum qui vitalia operit quam omnia quae intrinsecus sunt:duos renunculos et reticulum quod est super eos iuxta ilia, et adipem iecoris cum renunculis,sicut aufertur de vitulo hostiae pacificorum: et adolebit ea super altare holocausti.	2020-04-20	Liber_Leviticus
1100000031	pellem vero et omnes carnes, cum capite et pedibus et intestinis et fimo,et reliquo corpore, efferet extra castra in locum mundum, ubi cineres effundi solent: incendetque ea super lignorum struem, quae in loco effusorum cinerum cremabuntur.	2020-04-20	Liber_Leviticus
1100000032	quod si omnis turba israel ignoraverit, et per imperitiam fecerit quod contra mandatum domini est,et postea intellexerit peccatum suum, offeret pro peccato suo vitulum, adducetque eum ad ostium tabernaculi.	2020-04-20	Liber_Leviticus
1100000033	et ponent seniores populi manus super caput eius coram domino.  immolatoque vitulo in conspectu domini,inferet sacerdos, qui unctus est, de sanguine eius in tabernaculum testimonii,tincto digito aspergens septies contra velum.	2020-04-20	Liber_Leviticus
1100000034	ponetque de eodem sanguine in cornibus altaris, quod est coram domino in tabernaculo testimonii: reliquum autem sanguinem fundet iuxta basim altaris holocaustorum, quod est in ostio tabernaculi testimonii.	2020-04-20	Liber_Leviticus
1100000035	omnemque eius adipem tollet, et adolebit super altare:sic faciens et de hoc vitulo quomodo fecit et prius: et rogante pro eis sacerdote, propitius erit eis dominus.	2020-04-20	Liber_Leviticus
1100000036	ipsum autem vitulum efferet extra castra, atque comburet sicut et priorem vitulum: quia est pro peccato multitudinis.	2020-04-20	Liber_Leviticus
1100000037	si peccaverit princeps, et fecerit unum e pluribus per ignorantiam, quod domini lege prohibetur:et postea intellexerit peccatum suum, offeret hostiam domino, hircum de capris immaculatum.	2020-04-20	Liber_Leviticus
1100000038	ponetque manum suam super caput eius: cumque immolaverit eum loco ubi solet mactari holocaustum coram domino, quia pro peccato est,tinget sacerdos digitum in sanguine hostiae pro peccato, tangens cornua altaris holocausti, et reliquum fundens ad basim eius.	2020-04-20	Liber_Leviticus
1100000039	adipem vero adolebit supra, sicut in victimis pacificorum fieri solet: rogabitque pro eo sacerdos, et pro peccato eius, et dimittetur ei.	2020-04-20	Liber_Leviticus
1100000040	quod si peccaverit anima per ignorantiam, de populo terrae, ut faciat quidquam de his, quae domini lege prohibentur, atque delinquat,et cognoverit peccatum suum, offeret capram immaculatam.	2020-04-20	Liber_Leviticus
1100000041	ponetque manum super caput hostiae quae pro peccato est, et immolabit eam in loco holocausti.	2020-04-20	Liber_Leviticus
1100000042	tolletque sacerdos de sanguine in digito suo: et tangens cornua altaris holocausti, reliquum fundet ad basim eius.	2020-04-20	Liber_Leviticus
1100000043	omnem autem adipem auferens, sicut auferri solet de victimis pacificorum, adolebit super altare in odorem suavitatis domino: rogabitque pro eo, et dimittetur ei.	2020-04-20	Liber_Leviticus
1100000044	sin autem de pecoribus obtulerit victimam pro peccato, ovem scilicet immaculatam:ponet manum super caput eius, et immolabit eam in loco ubi solent caedi holocaustorum hostiae.	2020-04-20	Liber_Leviticus
1100000045	sumetque sacerdos de sanguine eius digito suo, et tangens cornua altaris holocausti, reliquum fundet ad basim eius.	2020-04-20	Liber_Leviticus
1100000046	omnem quoque adipem auferens, sicut auferri solet adeps arietis, qui immolatur pro pacificis, cremabit super altare in incensum domini: rogabitque pro eo, et pro peccato eius, et dimittetur ei.	2020-04-20	Liber_Leviticus
1100000047	caput 5 si peccaverit anima, et audierit vocem iurantis, testisque fuerit quod aut ipse vidit, aut conscius est: nisi indicaverit, portabit iniquitatem suam.	2020-04-20	Liber_Leviticus
1100000048	anima quae tetigerit aliquid immundum, sive quod occisum a bestia est, aut per se mortuum, aut quodlibet aliud reptile: et oblita fuerit immunditiae suae, rea est, et deliquit:et si tetigerit quidquam de immunditia hominis iuxta omnem impuritatem, qua pollui solet, oblitaque cognoverit postea, subiacebit delicto.	2020-04-20	Liber_Leviticus
1100000049	anima, quae iuraverit, et protulerit labiis suis, ut vel male quid faceret, vel bene, et idipsum iuramento et sermone firmaverit, oblitaque postea intellexerit delictum suum,agat poenitentiam pro peccato,et offerat de gregibus agnam sive capram, orabitque pro ea sacerdos et pro peccato eius.	2020-04-20	Liber_Leviticus
1100000050	sin autem non potuerit offerre pecus, offerat duos turtures, vel duos pullos columbarum domino, unum pro peccato, et alterum in holocaustum,dabitque eos sacerdoti: qui primum offerens pro peccato, retorquebit caput eius ad pennulas, ita ut collo haereat, et non penitus abrumpatur.	2020-04-20	Liber_Leviticus
1100000051	et asperget de sanguine eius parietem altaris; quidquid autem reliquum fuerit, faciet distillare ad fundamentum eius, quia pro peccato est.	2020-04-20	Liber_Leviticus
1100000052	alterum vero adolebit in holocaustum, ut fieri solet: rogabitque pro eo sacerdos et pro peccato eius, et dimittetur ei.	2020-04-20	Liber_Leviticus
1100000053	quod si non quiverit manus eius duos offerre turtures, aut duos pullos columbarum, offeret pro peccato suo similae partem ephi decimam: non mittet in eam oleum, nec thuris aliquid imponet, quia pro peccato est.	2020-04-20	Liber_Leviticus
1100000054	tradetque eam sacerdoti: qui plenum ex ea pugillum hauriens, cremabit super altare in monimentum eius qui obtulerit,rogans pro illo et expians: reliquam vero partem ipse habebit in munere.	2020-04-20	Liber_Leviticus
1100000055	locutusque est dominus ad moysen, dicens:anima si praevaricans caeremonias, per errorem, in his quae domino sunt sanctificata, peccaverit, offeret pro delicto suo arietem immaculatum de gregibus, qui emi potest duobus siclis, iuxta pondus sanctuarii:ipsumque quod intulit damni restituet, et quintam partem ponet supra, tradens sacerdoti, qui rogabit pro eo offerens arietem, et dimittetur ei.	2020-04-20	Liber_Leviticus
1100000056	anima si peccaverit per ignorantiam, feceritque unum ex his quae domini lege prohibentur, et peccati rea intellexerit iniquitatem suam,offeret arietem immaculatum de gregibus sacerdoti, iuxta mensuram aestimationemque peccati: qui orabit pro eo, quia nesciens fecerit: et dimittetur ei,quia per errorem deliquit in dominum.	2020-04-20	Liber_Leviticus
1100000057	caput 6 locutus est dominus ad moysen, dicens:anima quae peccaverit, et contempto domino, negaverit proximo suo depositum quod fidei eius creditum fuerat, vel vi aliquid extorserit, aut calumniam fecerit,sive rem perditam invenerit, et inficians insuper peieraverit, et quodlibet aliud ex pluribus fecerit, in quibus solent peccare homines,convicta delicti,reddet omnia, quae per fraudem voluit obtinere, integra, et quintam insuper partem domino cui damnum intulerat.	2020-04-20	Liber_Leviticus
1100000058	pro peccato autem suo offeret arietem immaculatum de grege, et dabit eum sacerdoti, iuxta aestimationem mensuramque delicti:qui rogabit pro eo coram domino, et dimittetur illi pro singulis quae faciendo peccavit.	2020-04-20	Liber_Leviticus
1100000059	locutusque est dominus ad moysen, dicens:praecipe aaron et filiis eius: haec est lex holocausti: cremabitur in altari tota nocte usque mane: ignis ex eodem altari erit.	2020-04-20	Liber_Leviticus
1100000060	vestietur tunica sacerdos et feminalibus lineis: tolletque cineres, quos vorans ignis exussit, et ponens iuxta altare,spoliabitur prioribus vestimentis, indutusque aliis, efferret eos extra castra, et in loco mundissimo usque ad favillam consumi faciet.	2020-04-20	Liber_Leviticus
1100000061	ignis autem in altari semper ardebit, quem nutriet sacerdos subiiciens ligna mane per singulos dies, et imposito holocausto, desuper adolebit adipes pacificorum.	2020-04-20	Liber_Leviticus
1100000062	ignis est iste perpetuus, qui numquam deficiet in altari.	2020-04-20	Liber_Leviticus
1100000063	haec est lex sacrificii et libamentorum, quae offerent filii aaron coram domino, et coram altari.	2020-04-20	Liber_Leviticus
1100000064	tollet sacerdos pugillum similae, quae conspersa est oleo, et totum thus, quod super similam positum est: adolebitque illud in altari in monimentum odoris suavissimi domino:reliquam autem partem similae comedet aaron cum filiis suis, absque fermento: et comedet in loco sancto atrii tabernaculi.	2020-04-20	Liber_Leviticus
1100000065	ideo autem non fermentabitur, quia pars eius in domini offertur incensum.  sanctum sanctorum erit, sicut pro peccato atque delicto.	2020-04-20	Liber_Leviticus
1100000066	mares tantum stirpis aaron comedent illud.  legitimum ac sempiternum erit in generationibus vestris de sacrificiis domini: omnis qui tetigerit illa, sanctificabitur.	2020-04-20	Liber_Leviticus
1100000067	locutusque est dominus ad moysen, dicens:haec est oblatio aaron, et filiorum eius, quam offerre debent domino in die unctionis suae.  decimam partem ephi offerent similae in sacrificio sempiterno, medium eius mane, et medium eius vespere:quae in sartagine oleo conspersa frigetur.  offeret autem eam calidam in odorem suavissimum dominosacerdos, qui iure patri successerit, et tota cremabitur in altari.	2020-04-20	Liber_Leviticus
1100000068	omne enim sacrificium sacerdotum igne consumetur, nec quisquam comedet ex eo.	2020-04-20	Liber_Leviticus
1100000069	locutus est autem dominus ad moysen, dicens:loquere aaron et filiis eius: ista est lex hostiae pro peccato: in loco ubi offertur holocaustum, immolabitur coram domino.  sanctum sanctorum est.	2020-04-20	Liber_Leviticus
1100000070	sacerdos, qui offert, comedet eam in loco sancto, in atrio tabernaculi.	2020-04-20	Liber_Leviticus
1100000071	quidquid tetigerit carnes eius, sanctificabitur.  si de sanguine illius vestis fuerit aspersa, lavabitur in loco sancto.	2020-04-20	Liber_Leviticus
1100000072	vas autem fictile, in quo cocta est, confringetur; quod si vas aeneum fuerit, defricabitur, et lavabitur aqua.	2020-04-20	Liber_Leviticus
1100000073	omnis masculus de genere sacerdotali vescetur de carnibus eius, quia sanctum sanctorum est.	2020-04-20	Liber_Leviticus
1100000074	hostia enim quae caeditur pro peccato, cuius sanguis infertur in tabernaculum testimonii ad expiandum in sanctuario, non comedetur, sed comburetur igni.	2020-04-20	Liber_Leviticus
1100000075	caput 7 haec quoque lex hostiae pro delicto, sancta sanctorum est:idcirco ubi immolabitur holocaustum, mactabitur et victima pro delicto: sanguis eius per gyrum altaris fundetur.	2020-04-20	Liber_Leviticus
1100000076	offerent ex ea caudam et adipem qui operit vitalia:duos renunculos, et pinguedinem quae iuxta ilia est, reticulumque iecoris cum renunculis.	2020-04-20	Liber_Leviticus
1100000077	et adolebit ea sacerdos super altare: incensum est domini pro delicto.	2020-04-20	Liber_Leviticus
1100000078	omnis masculus de sacerdotali genere, in loco sancto vescetur his carnibus, quia sanctum sanctorum est.	2020-04-20	Liber_Leviticus
1100000079	sicut pro peccato offertur hostia, ita et pro delicto: utriusque hostiae lex una erit: ad sacerdotem, qui eam obtulerit, pertinebit.	2020-04-20	Liber_Leviticus
1100000080	sacerdos qui offert holocausti victimam, habebit pellem eius.	2020-04-20	Liber_Leviticus
1100000081	et omne sacrificium similae, quod coquitur in clibano, et quidquid in craticula, vel in sartagine praeparatur, eius erit sacerdotis a quo offertur:sive oleo conspersa, sive arida fuerint, cunctis filiis aaron mensura aequa per singulos dividetur.	2020-04-20	Liber_Leviticus
1100000082	haec est lex hostiae pacificorum quae offertur domino.	2020-04-20	Liber_Leviticus
1100000083	si pro gratiarum actione oblatio fuerit, offerent panes absque fermento conspersos oleo, et lagana azyma uncta oleo, coctamque similam, et collyridas olei admistione conspersas:panes quoque fermentatos cum hostia gratiarum, quae immolatur pro pacificis:ex quibus unus pro primitiis offeretur domino, et erit sacerdotis qui fundet hostiae sanguinem,cuius carnes eadem comedentur die, nec remanebit ex eis quidquam usque mane.	2020-04-20	Liber_Leviticus
1100000084	si voto, vel sponte quispiam obtulerit hostiam, eadem similiter edetur die: sed et si quid in crastinum remanserit, vesci licitum est:quidquid autem tertius invenerit dies, ignis absumet.	2020-04-20	Liber_Leviticus
1100000085	si quis de carnibus victimae pacificorum die tertio comederit, irrita fiet oblatio, nec proderit offerenti: quin potius quaecumque anima tali se edulio contaminaverit, praevaricationis rea erit.	2020-04-20	Liber_Leviticus
1100000086	caro, quae aliquid tetigerit immundum, non comedetur, sed comburetur igni: qui fuerit mundus, vescetur ex ea.	2020-04-20	Liber_Leviticus
1100000087	anima polluta quae ederit de carnibus hostiae pacificorum, quae oblata est domino, peribit de populis suis.	2020-04-20	Liber_Leviticus
1100000088	et quae tetigerit immunditiam hominis, vel iumenti, sive omnis rei quae polluere potest, et comederit de huiuscemodi carnibus, interibit de populis suis.	2020-04-20	Liber_Leviticus
1100000089	locutusque est dominus ad moysen, dicens:loquere filiis israel: adipem ovis, et bovis, et caprae non comedetis.	2020-04-20	Liber_Leviticus
1100000090	adipem cadaveris morticini, et eius animalis, quod a bestia captum est, habebitis in varios usus.	2020-04-20	Liber_Leviticus
1100000091	si quis adipem, qui offerri debet in incensum domini, comederit, peribit de populo suo.	2020-04-20	Liber_Leviticus
1100000092	sanguinem quoque omnis animalis non sumetis in cibo, tam de avibus quam de pecoribus.	2020-04-20	Liber_Leviticus
1100000093	omnis anima, quae ederit sanguinem, peribit de populis suis.	2020-04-20	Liber_Leviticus
1100000094	locutusque est dominus ad moysen, dicens:loquere filiis israel, dicens: qui offert victimam pacificorum domino, offerat simul et sacrificium, id est, libamenta eius.	2020-04-20	Liber_Leviticus
1100000095	tenebit manibus adipem hostiae, et pectusculum: cumque ambo oblata domino consecraverit, tradet sacerdoti,qui adolebit adipem super altare, pectusculum autem erit aaron et filiorum eius.	2020-04-20	Liber_Leviticus
1100000096	armus quoque dexter de pacificorum hostiis cedet in primitias sacerdotis.	2020-04-20	Liber_Leviticus
1100000097	qui obtulerit sanguinem et adipem filiorum aaron, ipse habebit et armum dextrum in portione sua.	2020-04-20	Liber_Leviticus
1100000098	pectusculum enim elevationis, et armum separationis, tuli a filiis israel de hostiis eorum pacificis, et dedi aaron sacerdoti, et filiis eius, lege perpetua, ab omni populo israel.	2020-04-20	Liber_Leviticus
1100000099	haec est unctio aaron et filiorum eius in caeremoniis domini die qua obtulit eos moyses, ut sacerdotio fungerentur,et quae praecepit eis dari dominus a filiis israel religione perpetua in generationibus suis.	2020-04-20	Liber_Leviticus
1100000100	ista est lex holocausti, et sacrificii pro peccato atque delicto, et pro consecratione et pacificorum victimis,quam constituit dominus moysi in monte sinai, quando mandabit filiis israel ut offerrent oblationes suas domino in deserto sinai.	2020-04-20	Liber_Leviticus
1100000101	caput 8 locutusque est dominus ad moysen, dicens:tolle aaron cum filiis suis, vestes eorum, et unctionis oleum, vitulum pro peccato, duos arietes, canistrum cum azymis:et congregabis omnem coetum ad ostium tabernaculi.	2020-04-20	Liber_Leviticus
1100000102	fecit moyses ut dominus imperaverat.  congregataque omni turba ante fores tabernaculi,ait: iste est sermo, quem iussit dominus fieri.	2020-04-20	Liber_Leviticus
1100000103	statimque obtulit aaron et filios eius.  cumque lavisset eos,vestivit pontificem subucula linea, accingens eum balteo, et induens eum tunica hyacinthina, et desuper humerale imposuit,quod astringens cingulo aptavit rationali, in quo erat doctrina et veritas.	2020-04-20	Liber_Leviticus
1100000104	cidari quoque texit caput: et super eam, contra frontem, posuit laminam auream consecratam in sanctificatione, sicut praeceperat ei dominus.	2020-04-20	Liber_Leviticus
1100000105	tulit et unctionis oleum, quo linivit tabernaculum cum omni supellectili sua.	2020-04-20	Liber_Leviticus
1100000106	cumque sanctificans aspersisset altare septem vicibus, unxit illud, et omnia vasa eius, labrumque cum basi sua sanctificavit oleo.	2020-04-20	Liber_Leviticus
1100000107	quod fundens super caput aaron, unxit eum, et consecravit:filios quoque eius oblatos vestivit tunicis lineis, et cinxit balteis, imposuitque mitras, ut iusserat dominus.	2020-04-20	Liber_Leviticus
1100000108	obtulit et vitulum pro peccato: cumque super caput eius posuisset aaron et filii eius manus suas,immolavit eum, hauriens sanguinem, et tincto digito, tetigit cornua altaris per gyrum: quo expiato et sanctificato, fudit reliquum sanguinem ad fundamenta eius.	2020-04-20	Liber_Leviticus
1100000109	adipem vero qui erat super vitalia, et reticulum iecoris, duosque renunculos, cum arvinulis suis, adolevit super altare:vitulum cum pelle, et carnibus, et fimo, cremans extra castra, sicut praeceperat dominus.	2020-04-20	Liber_Leviticus
1100000110	obtulit et arietem in holocaustum: super cuius caput cum imposuissent aaron et filii eius manus suas,immolavit eum, et fudit sanguinem eius per circuitum altaris.	2020-04-20	Liber_Leviticus
1100000111	ipsumque arietem in frusta concidens, caput eius, et artus, et adipem adolevit igni,lotis prius intestinis et pedibus: totumque simul arietem incendit super altare, eo quod esset holocaustum suavissimi odoris domino, sicut praeceperat ei.	2020-04-20	Liber_Leviticus
1100000112	obtulit et arietem secundum in consecratione sacerdotum, posueruntque super caput eius aaron et filii eius manus suas:quem cum immolasset moyses, sumens de sanguine eius, tetigit extremum auriculae dextrae aaron, et pollicem manus eius dextrae, similiter et pedis.	2020-04-20	Liber_Leviticus
1100000113	obtulit et filios aaron: cumque de sanguine arietis immolati tetigisset extremum auriculae singulorum dextrae, et pollices manus ac pedis dextri, reliquum fudit super altare per circuitum:adipem vero, et caudam, omnemque pinguedinem quae operit intestina, reticulumque iecoris, et duos renes cum adipibus suis et armo dextro separavit.	2020-04-20	Liber_Leviticus
1100000114	tollens autem de canistro azymorum, quod erat coram domino, panem absque fermento, et collyridam conspersam oleo, laganumque, posuit super adipes, et armum dextrum,tradens simul omnia aaron et filiis eius.  qui postquam levaverunt ea coram domino,rursum suscepta de manibus eorum, adolevit super altare holocausti, eo quod consecrationis esset oblatio, in odorem suavitatis, sacrificii domino.	2020-04-20	Liber_Leviticus
1100000115	tulitque pectusculum, elevans illud coram domino, de ariete consecrationis in partem suam, sicut praeceperat ei dominus.	2020-04-20	Liber_Leviticus
1100000116	assumensque unguentum, et sanguinem qui erat in altari, aspersit super aaron et vestimenta eius, et super filios illius ac vestes eorum.	2020-04-20	Liber_Leviticus
1100000117	cumque sanctificasset eos in vestitu suo, praecepit eis, dicens: coquite carnes ante fores tabernaculi, et ibi comedite eas; panes quoque consecrationis edite, qui positi sunt in canistro, sicut praecepit mihi dominus, dicens: aaron et filii eius comedent eos:quidquid autem reliquum fuerit de carne et panibus, ignis absumet.	2020-04-20	Liber_Leviticus
1100000118	de ostio quoque tabernaculi non exibitis septem diebus, usque ad diem quo complebitur tempus consecrationis vestrae; septem enim diebus finitur consecratio:sicut et impraesentiarum factum est, ut ritus sacrificii compleretur.	2020-04-20	Liber_Leviticus
1100000119	die ac nocte manebitis in tabernaculo observantes custodias domini, ne moriamini: sic enim mihi praeceptum est.	2020-04-20	Liber_Leviticus
1100000120	feceruntque aaron et filii eius cuncta quae locutus est dominus per manum moysi.	2020-04-20	Liber_Leviticus
1100000121	caput 9 facto autem octavo die, vocavit moyses aaron, et filios eius, ac maiores natu israel, dixitque ad aaron:tolle de armento vitulum pro peccato, et arietem in holocaustum, utrumque immaculatum, et offer illos coram domino.	2020-04-20	Liber_Leviticus
1100000122	et ad filios israel loqueris: tollite hircum pro peccato, et vitulum, atque agnum, anniculos, et sine macula in holocaustum,bovem et arietem pro pacificis: et immolate eos coram domino, in sacrificio singulorum similam conspersam oleo offerentes: hodie enim dominus apparebit vobis.	2020-04-20	Liber_Leviticus
1100000123	tulerunt ergo cuncta quae iusserat moyses ad ostium tabernaculi: ubi cum omnis multitudo astaret,ait moyses: iste est sermo, quem praecepit dominus: facite, et apparebit vobis gloria eius.	2020-04-20	Liber_Leviticus
1100000124	et dixit ad aaron: accede ad altare, et immola pro peccato tuo: offer holocaustum, et deprecare pro te et pro populo: cumque mactaveris hostiam populi, ora pro eo, sicut praecepit dominus.	2020-04-20	Liber_Leviticus
1100000125	statimque aaron accedens ad altare, immolavit vitulum pro peccato suo:cuius sanguinem obtulerunt ei filii sui: in quo tingens digitum, tetigit cornua altaris, et fudit residuum ad basim eius.	2020-04-20	Liber_Leviticus
1100000126	adipemque, et renunculos, ac reticulum iecoris, quae sunt pro peccato, adolevit super altare, sicut praeceperat dominus moysi:carnes vero et pellem eius extra castra combussit igni.	2020-04-20	Liber_Leviticus
1100000127	immolavit et holocausti victimam: obtuleruntque ei filii sui sanguinem eius, quem fudit per altaris circuitum.	2020-04-20	Liber_Leviticus
1100000128	ipsam etiam hostiam in frusta concisam, cum capite et membris singulis obtulerunt; quae omnia super altare cremavit igni,lotis aqua prius intestinis et pedibus.	2020-04-20	Liber_Leviticus
1100000129	et pro peccato populi offerens, mactavit hircum: expiatoque altari,fecit holocaustum,addens in sacrificio libamenta, quae pariter offeruntur, et adolens ea super altare, absque caeremoniis holocausti matutini.	2020-04-20	Liber_Leviticus
1100000130	immolavit et bovem atque arietem, hostias pacificas populi: obtuleruntque ei filii sui sanguinem, quem fudit super altare in circuitum.	2020-04-20	Liber_Leviticus
1100000131	adipem autem bovis, et caudam arietis, renunculosque cum adipibus suis, et reticulum iecoris,posuerunt super pectora: cumque cremati essent adipes super altare,pectora eorum, et armos dextros separavit aaron, elevans coram domino, sicut praeceperat moyses.	2020-04-20	Liber_Leviticus
1100000132	et extendens manus ad populum, benedixit ei.  sicque completis hostiis pro peccato, et holocaustis, et pacificis, descendit.	2020-04-20	Liber_Leviticus
1100000133	ingressi autem moyses et aaron in tabernaculum testimonii, et deinceps egressi, benedixerunt populo.  apparuitque gloria domini omni multitudini:et ecce egressus ignis a domino, devoravit holocaustum, et adipes qui erant super altare.  quod cum vidissent turbae, laudaverunt dominum, ruentes in facies suas.	2020-04-20	Liber_Leviticus
1100000134	caput 10 arreptisque nadab et abiu filii aaron thuribulis, posuerunt ignem, et incensum desuper, offerentes coram domino ignem alienum: quod eis praeceptum non erat.	2020-04-20	Liber_Leviticus
1100000135	egressusque ignis a domino, devoravit eos, et mortui sunt coram domino.	2020-04-20	Liber_Leviticus
1100000136	dixitque moyses ad aaron: hoc est quod locutus est dominus: sanctificabor in iis qui appropinquant mihi, et in conspectu omnis populi glorificabor.  quod audiens tacuit aaron.	2020-04-20	Liber_Leviticus
1100000137	vocatis autem moyses misaele et elisaphan filiis oziel, patrui aaron, ait ad eos: ite, et tollite fratres vestros de conspectu sanctuarii, et asportate extra castra.	2020-04-20	Liber_Leviticus
1100000138	confestimque pergentes, tulerunt eos sicut iacebant, vestitos lineis tunicis, et eiecerunt foras, ut sibi fuerat imperatum.	2020-04-20	Liber_Leviticus
1100000139	locutusque est moyses ad aaron, et ad eleazar, et ithamar, filios eius: capita vestra nolite nudare, et vestimenta nolite scindere, ne forte moriamini, et super omnem coetum oriatur indignatio.  fratres vestri, et omnis domus israel, plangant incendium quod dominus suscitavit:vos autem non egrediemini fores tabernaculi, alioquin peribitis: oleum quippe sanctae unctionis est super vos.  qui fecerunt omnia iuxta praeceptum moysi.	2020-04-20	Liber_Leviticus
1100000140	dixit quoque dominus ad aaron:vinum, et omne quod inebriare potest, non bibetis tu et filii tui, quando intratis in tabernaculum testimonii, ne moriamini: quia praeceptum sempiternum est in generationes vestras:et ut habeatis scientiam discernendi inter sanctum et profanum, inter pollutum et mundum;doceatisque filios israel omnia legitima mea quae locutus est dominus ad eos per manum moysi.	2020-04-20	Liber_Leviticus
1100000141	locutusque est moyses ad aaron, et ad eleazar, et ithamar, filios eius, qui erant residui: tollite sacrificium, quod remansit de oblatione domini, et comedite illud absque fermento iuxta altare, quia sanctum sanctorum est.	2020-04-20	Liber_Leviticus
1100000142	comedetis autem in loco sancto: quod datum est tibi et filiis tuis de oblationibus domini, sicut praeceptum est mihi.	2020-04-20	Liber_Leviticus
1100000143	pectusculum quoque quod oblatum est, et armum qui separatus est, edetis in loco mundissimo tu et filii tui, et filiae tuae tecum: tibi enim ac liberis tuis reposita sunt de hostiis salutaribus filiorum israel:eo quod armum et pectus, et adipes qui cremantur in altari, elevaverunt coram domino, et pertineant ad te, et ad filios tuos, lege perpetua, sicut praecepit dominus.	2020-04-20	Liber_Leviticus
1100000144	inter haec, hircum, qui oblatus fuerat pro peccato, cum quaereret moyses, exustum reperit: iratusque contra eleazar et ithamar filios aaron, qui remanserant, ait:cur non comedistis hostiam pro peccato in loco sancto, quae sancta sanctorum est, et data vobis ut portetis iniquitatem multitudinis, et rogetis pro ea in conspectu domini,praesertim cum de sanguine illius non sit illatum intra sancta, et comedere debueritis eam in sanctuario, sicut praeceptum est mihi? respondit aaron: oblata est hodie victima pro peccato, et holocaustum coram domino: mihi autem accidit quod vides; quomodo potui comedere eam, aut placere domino in caeremoniis mente lugubri? quod cum audisset moyses, recepit satisfactionem.	2020-04-20	Liber_Leviticus
1100000145	caput 11 locutusque est dominus ad moysen et aaron, dicens:dicite filiis israel: haec sunt animalia quae comedere debetis de cunctis animantibus terrae:omne quod habet divisam ungulam, et ruminat in pecoribus, comedetis.	2020-04-20	Liber_Leviticus
1100000146	quidquid autem ruminat quidem, et habet ungulam, sed non dividit eam, sicut camelus et cetera, non comedetis illud, et inter immunda reputabitis.	2020-04-20	Liber_Leviticus
1100000147	choerogryllus qui ruminat, ungulamque non dividit, immundus est.	2020-04-20	Liber_Leviticus
1100000148	lepus quoque: nam et ipse ruminat, sed ungulam non dividit.	2020-04-20	Liber_Leviticus
1100000149	et sus: qui cum ungulam dividat, non ruminat.	2020-04-20	Liber_Leviticus
1100000150	horum carnibus non vescemini, nec cadavera contingetis, quia immunda sunt vobis.	2020-04-20	Liber_Leviticus
1100000151	haec sunt quae gignuntur in aquis, et vesci licitum est: omne quod habet pinnulas et squamas, tam in mari quam in fluminibus et stagnis, comedetis.	2020-04-20	Liber_Leviticus
1100000152	quidquid autem pinnulas et squamas non habet, eorum quae in aquis moventur et vivunt, abominabile vobis,execrandumque erit: carnes eorum non comedetis, et morticina vitabitis.	2020-04-20	Liber_Leviticus
1100000153	cuncta quae non habent pinnulas et squamas in aquis, polluta erunt.	2020-04-20	Liber_Leviticus
1100000154	haec sunt quae de avibus comedere non debetis, et vitanda sunt vobis: aquilam, et gryphem, et haliaeetum,et milvum ac vulturem iuxta genus suum,et omne corvini generis in similitudinem suam,struthionem, et noctuam, et larum, et accipitrem iuxta genus suum:bubonem, et mergulum, et ibin,et cygnum, et onocrotalum, et porphyrionem,herodionem, et charadrion iuxta genus suum, upupam quoque, et vespertilionem.	2020-04-20	Liber_Leviticus
1100000155	omne de volucribus quod graditur super quatuor pedes, abominabile erit vobis.	2020-04-20	Liber_Leviticus
1100000156	quidquid autem ambulat quidem super quatuor pedes, sed habet longiora retro crura, per quae salit super terram,comedere debetis, ut est bruchus in genere suo, et attacus atque ophiomachus, ac locusta, singula iuxta genus suum.	2020-04-20	Liber_Leviticus
1100000157	quidquid autem ex volucribus quatuor tantum habet pedes, execrabile erit vobis:et quicumque morticina eorum tetigerit, polluetur, et erit immundus usque ad vesperum:et si necesse fuerit ut portet quippiam horum mortuum, lavabit vestimenta sua, et immundus erit usque ad occasum solis.	2020-04-20	Liber_Leviticus
1100000158	omne animal quod habet quidem ungulam, sed non dividit eam, nec ruminat, immundum erit: et qui tetigerit illud, contaminabitur.	2020-04-20	Liber_Leviticus
1100000159	quod ambulat super manus ex cunctis animantibus, quae incedunt quadrupedia, immundum erit: qui tetigerit morticina eorum, polluetur usque ad vesperum.	2020-04-20	Liber_Leviticus
1100000160	et qui portaverit huiuscemodi cadavera, lavabit vestimenta sua, et immundus erit usque ad vesperum: quia omnia haec immunda sunt vobis.	2020-04-20	Liber_Leviticus
1100000161	haec quoque inter polluta reputabuntur de his quae moventur in terra, mustela et mus et crocodilus, singula iuxta genus suum,mygale, et chamaeleon, et stellio, et lacerta, et talpa.	2020-04-20	Liber_Leviticus
1100000162	omnia haec immunda sunt.  qui tetigerit morticina eorum, immundus erit usque ad vesperum:et super quod ceciderit quidquam de morticinis eorum, polluetur, tam vas ligneum et vestimentum, quam pelles et cilicia: et in quocumque fit opus, tingentur aqua, et polluta erunt usque ad vesperum, et sic postea mundabuntur.	2020-04-20	Liber_Leviticus
1100000163	vas autem fictile, in quod horum quidquam intro cecidit, polluetur, et idcirco frangendum est.	2020-04-20	Liber_Leviticus
1100000164	omnis cibus, quem comedetis, si fusa fuerit super eum aqua, immundus erit: et omne liquens quod bibitur de universo vase, immundum erit.	2020-04-20	Liber_Leviticus
1100000165	et quidquid de morticinis huiuscemodi ceciderit super illud, immundum erit: sive clibani, sive chytropodes, destruentur, et immundi erunt.	2020-04-20	Liber_Leviticus
1100000166	fontes vero et cisternae, et omnis aquarum congregatio munda erit.  qui morticinum eorum tetigerit, polluetur.	2020-04-20	Liber_Leviticus
1100000167	si ceciderit super sementem, non polluet eam.	2020-04-20	Liber_Leviticus
1100000168	si autem quispiam aqua sementem perfuderit, et postea morticinis tacta fuerit, illico polluetur.	2020-04-20	Liber_Leviticus
1100000169	si mortuum fuerit animal, quod licet vobis comedere, qui cadaver eius tetigerit, immundus erit usque ad vesperum:et qui comederit ex eo quippiam, sive portaverit, lavabit vestimenta sua, et immundus erit usque ad vesperum.	2020-04-20	Liber_Leviticus
1100000170	omne quod reptat super terram, abominabile erit, nec assumetur in cibum.	2020-04-20	Liber_Leviticus
1100000171	quidquid super pectus quadrupes graditur, et multos habet pedes, sive per humum trahitur, non comedetis, quia abominabile est.	2020-04-20	Liber_Leviticus
1100000172	nolite contaminare animas vestras, nec tangatis quidquam eorum, ne immundi sitis.	2020-04-20	Liber_Leviticus
1100000173	ego enim sum dominus deus vester: sancti estote, quia ego sanctus sum.  ne polluatis animas vestras in omni reptili quod movetur super terram.	2020-04-20	Liber_Leviticus
1100000174	ego enim sum dominus, qui eduxi vos de terra aegypti, ut essem vobis in deum.  sancti eritis, quia ego sanctus sum.	2020-04-20	Liber_Leviticus
1100000175	ista est lex animantium ac volucrum, et omnis animae viventis, quae movetur in aqua, et reptat in terra,ut differentias noveritis mundi et immundi, et sciatis quid comedere et quid respuere debeatis.	2020-04-20	Liber_Leviticus
1100000176	caput 12 locutusque est dominus ad moysen, dicens:loquere filiis israel, et dices ad eos: mulier, si suscepto semine pepererit masculum, immunda erit septem diebus iuxta dies separationis menstruae.	2020-04-20	Liber_Leviticus
1100000177	et die octavo circumcidetur infantulus:ipsa vero triginta tribus diebus manebit in sanguine purificationis suae.  omne sanctum non tanget, nec ingredietur in sanctuarium, donec impleantur dies purificationis suae.	2020-04-20	Liber_Leviticus
1100000178	sin autem feminam pepererit, immunda erit duabus hebdomadibus iuxta ritum fluxus menstrui, et sexaginta sex diebus manebit in sanguine purificationis suae.	2020-04-20	Liber_Leviticus
1100000179	cumque expleti fuerint dies purificationis suae, pro filio sive pro filia, deferet agnum anniculum in holocaustum, et pullum columbae sive turturem pro peccato, ad ostium tabernaculi testimonii, et tradet sacerdoti,qui offeret illa coram domino, et orabit pro ea, et sic mundabitur a profluvio sanguinis sui: ista est lex parientis masculum aut feminam.	2020-04-20	Liber_Leviticus
1100000180	quod si non invenerit manus eius, nec potuerit offerre agnum, sumet duos turtures vel duos pullos columbarum, unum in holocaustum, et alterum pro peccato: orabitque pro ea sacerdos, et sic mundabitur.	2020-04-20	Liber_Leviticus
1100000181	caput 13 locutusque est dominus ad moysen, et aaron, dicens:homo, in cuius cute et carne ortus fuerit diversus color, sive pustula, aut quasi lucens quippiam, id est, plaga leprae, adducetur ad aaron sacerdotem, vel ad unum quemlibet filiorum eius.	2020-04-20	Liber_Leviticus
1100000182	qui cum viderit lepram in cute, et pilos in album mutatos colorem, ipsamque speciem leprae humiliorem cute et carne reliqua: plaga leprae est, et ad arbitrium eius separabitur.	2020-04-20	Liber_Leviticus
1100000183	sin autem lucens candor fuerit in cute, nec humilior carne reliqua, et pili coloris pristini, recludet eum sacerdos septem diebus:et considerabit die septimo: et si quidem lepra ultra non creverit, nec transierit in cute priores terminos, rursum recludet eum septem diebus aliis.	2020-04-20	Liber_Leviticus
1100000184	et die septimo contemplabitur: si obscurior fuerit lepra, et non creverit in cute, mundabit eum, quia scabies est: lavabitque homo vestimenta sua, et mundus erit.	2020-04-20	Liber_Leviticus
1100000185	quod si postquam a sacerdote visus est, et redditus munditiae, iterum lepra creverit: adducetur ad eum,et immunditiae condemnabitur.	2020-04-20	Liber_Leviticus
1100000186	plaga leprae si fuerit in homine, adducetur ad sacerdotem,et videbit eum.  cumque color albus in cute fuerit, et capillorum mutaverit aspectum, ipsa quoque caro viva apparuerit:lepra vetustissima iudicabitur, atque inolita cuti.  contaminabit itaque eum sacerdos, et non recludet, quia perspicuae immunditiae est.	2020-04-20	Liber_Leviticus
1100000187	sin autem effloruerit discurrens lepra in cute, et operuerit omnem cutem a capite usque ad pedes, quidquid sub aspectum oculorum cadit,considerabit eum sacerdos, et teneri lepra mundissima iudicabit: eo quod omnis in candorem versa sit, et idcirco homo mundus erit.	2020-04-20	Liber_Leviticus
1100000188	quando vero caro vivens in eo apparuerit,tunc sacerdotis iudicio polluetur, et inter immundos reputabitur: caro enim viva, si lepra aspergitur, immunda est.	2020-04-20	Liber_Leviticus
1100000189	quod si rursum versa fuerit in alborem, et totum hominem operuerit,considerabit eum sacerdos, et mundum esse decernet.	2020-04-20	Liber_Leviticus
1100000190	caro autem et cutis in qua ulcus natum est, et sanatum,et in loco ulceris cicatrix alba apparuerit, sive subrufa, adducetur homo ad sacerdotem.	2020-04-20	Liber_Leviticus
1100000191	qui cum viderit locum leprae humiliorem carne reliqua, et pilos versos in candorem, contaminabit eum: plaga enim leprae orta est in ulcere.	2020-04-20	Liber_Leviticus
1100000192	quod si pilus coloris est pristini, et cicatrix subobscura, et vicina carne non est humilior, recludet eum septem diebus:et si quidem creverit, adiudicabit eum leprae;sin autem steterit in loco suo, ulceris est cicatrix, et homo mundus erit.	2020-04-20	Liber_Leviticus
1100000193	caro autem et cutis, quam ignis exusserit, et sanata albam sive rufam habuerit cicatricem,considerabit eam sacerdos: et ecce versa est in alborem, et locus eius reliqua cute est humilior, contaminabit eum, quia plaga leprae in cicatrice orta est.	2020-04-20	Liber_Leviticus
1100000194	quod si pilorum color non fuerit immutatus, nec humilior plaga carne reliqua, et ipsa leprae species fuerit subobscura, recludet eum septem diebus,et die septimo contemplabitur: si creverit in cute lepra, contaminabit eum.	2020-04-20	Liber_Leviticus
1100000195	sin autem in loco suo candor steterit non satis clarus, plaga combustionis est, et idcirco mundabitur, quia cicatrix est combusturae.	2020-04-20	Liber_Leviticus
1100000196	vir, sive mulier, in cuius capite vel barba germinaverit lepra, videbit eos sacerdos.	2020-04-20	Liber_Leviticus
1100000197	et si quidem humilior fuerit locus carne reliqua, et capillus flavus, solitoque subtilior, contaminabit eos, quia lepra capitis ac barbae est.	2020-04-20	Liber_Leviticus
1100000198	sin autem viderit locum maculae aequalem vicinae carni, et capillum nigrum: recludet eum septem diebus,et die septimo intuebitur.  si non creverit macula, et capillus sui coloris est, et locus plagae carni reliquae aequalis:radetur homo absque loco maculae, et includetur septem diebus aliis.	2020-04-20	Liber_Leviticus
1100000199	si die septimo visa fuerit stetisse plaga in loco suo, nec humilior carne reliqua, mundabit eum: lotisque vestibus suis, mundus erit.	2020-04-20	Liber_Leviticus
1100000200	sin autem post emundationem rursus creverit macula in cute,non quaeret amplius utrum capillus in flavum colorem sit immutatus, quia aperte immundus est.	2020-04-20	Liber_Leviticus
1100000201	porro si steterit macula, et capilli nigri fuerint, noverit hominem sanatum esse, et confidenter eum pronuntiet mundum.	2020-04-20	Liber_Leviticus
1100000202	vir, sive mulier, in cuius cute candor apparuerit,intuebitur eos sacerdos.  si deprehenderit subobscurum alborem lucere in cute, sciat non esse lepram, sed maculam coloris candidi, et hominem mundum.	2020-04-20	Liber_Leviticus
1100000203	vir, de cuius capite capilli fluunt, calvus et mundus est:et si a fronte ceciderint pili, recalvaster et mundus est.	2020-04-20	Liber_Leviticus
1100000204	sin autem in calvitio sive in recalvatione albus vel rufus color fuerit exortus,et hoc sacerdos viderit, condemnabit eum haud dubiae leprae, quae orta est in calvitio.	2020-04-20	Liber_Leviticus
1100000205	quicumque ergo maculatus fuerit lepra, et separatus est ad arbitrium sacerdotis,habebit vestimenta dissuta, caput nudum, os veste contectum, contaminatum ac sordidum se clamabit.	2020-04-20	Liber_Leviticus
1100000206	omni tempore quo leprosus est et immundus, solus habitabit extra castra.	2020-04-20	Liber_Leviticus
1100000207	vestis lanea sive linea, quae lepram habuerit,in stamine atque subtegmine, aut certe pellis, vel quidquid ex pelle confectum est,si alba vel rufa macula fuerit infecta, lepra reputabitur, ostendeturque sacerdoti:qui consideratam recludet septem diebus:et die septimo rursus aspiciens, si deprehenderit crevisse, lepra perseverans est: pollutum iudicabit vestimentum, et omne in quo fuerit inventa:et idcirco comburetur flammis.	2020-04-20	Liber_Leviticus
1100000208	quod si eam viderit non crevisse,praecipiet, et lavabunt id in quo lepra est, recludetque illud septem diebus aliis.	2020-04-20	Liber_Leviticus
1100000209	et cum viderit faciem quidem pristinam non reversam, nec tamen crevisse lepram, immundum iudicabit, et igne comburet, eo quod infusa sit in superficie vestimenti, vel per totum, lepra.	2020-04-20	Liber_Leviticus
1100000210	sin autem obscurior fuerit locus leprae, postquam vestis est lota, abrumpet eum, et a solido dividet.	2020-04-20	Liber_Leviticus
1100000211	quod si ultra apparuerit in his locis, quae prius immaculata erant, lepra volatilis et vaga, debet igne comburi.	2020-04-20	Liber_Leviticus
1100000212	si cessaverit, lavabit aqua ea, quae pura sunt, secundo, et munda erunt.	2020-04-20	Liber_Leviticus
1100000213	ista est lex leprae vestimenti lanei et linei, staminis, atque subtegminis, omnisque supellectilis pelliceae, quomodo mundari debeat, vel contaminari.	2020-04-20	Liber_Leviticus
1100000214	caput 14 locutusque est dominus ad moysen, dicens:hic est ritus leprosi, quando mundandus est.  adducetur ad sacerdotem:qui egressus de castris, cum invenerit lepram esse mundatam,praecipiet ei, qui purificatur, ut offerat duos passeres vivos pro se, quibus vesci licitum est, et lignum cedrinum, vermiculumque et hyssopum.	2020-04-20	Liber_Leviticus
1100000215	et unum ex passeribus immolari iubebit in vase fictili super aquas viventes:alium autem vivum cum ligno cedrino, et cocco et hyssopo, tinget in sanguine passeris immolati,quo asperget illum, qui mundandus est, septies, ut iure purgetur: et dimittet passerem vivum, ut in agrum avolet.	2020-04-20	Liber_Leviticus
1100000216	cumque laverit homo vestimenta sua, radet omnes pilos corporis, et lavabitur aqua: purificatusque ingredietur castra, ita dumtaxat ut maneat extra tabernaculum suum septem diebus,et die septimo radet capillos capitis, barbamque et supercilia, ac totius corporis pilos.  et lotis rursum vestibus et corpore,die octavo assumet duos agnos immaculatos, et ovem anniculam absque macula, et tres decimas similae in sacrificium, quae conspersa sit oleo, et seorsum olei sextarium.	2020-04-20	Liber_Leviticus
1100000217	cumque sacerdos purificans hominem, statuerit eum, et haec omnia coram domino in ostio tabernaculi testimonii,tollet agnum et offeret eum pro delicto, oleique sextarium: et oblatis ante dominum omnibus,immolabit agnum, ubi solet immolari hostia pro peccato, et holocaustum, id est, in loco sancto.  sicut enim pro peccato, ita et pro delicto ad sacerdotem pertinet hostia: sancta sanctorum est.	2020-04-20	Liber_Leviticus
1100000218	assumensque sacerdos de sanguine hostiae, quae immolata est pro delicto, ponet super extremum auriculae dextrae eius qui mundatur, et super pollices manus dextrae et pedis:et de olei sextario mittet in manum suam sinistram,tingetque digitum dextrum in eo, et asperget coram domino septies.	2020-04-20	Liber_Leviticus
1100000219	quod autem reliquum est olei in laeva manu, fundet super extremum auriculae dextrae eius qui mundatur, et super pollices manus ac pedis dextri, et super sanguinem qui effusus est pro delicto,et super caput eius.	2020-04-20	Liber_Leviticus
1100000220	rogabitque pro eo coram domino, et faciet sacrificium pro peccato: tunc immolabit holocaustum,et ponet illud in altari cum libamentis suis, et homo rite mundabitur.	2020-04-20	Liber_Leviticus
1100000221	quod si pauper est, et non potest manus eius invenire quae dicta sunt pro delicto, assumet agnum ad oblationem, ut roget pro eo sacerdos, decimamque partem similae conspersae oleo in sacrificium, et olei sextarium,duosque turtures sive duos pullos columbae, quorum unus sit pro peccato, et alter in holocaustum:offeretque ea die octavo purificationis suae sacerdoti, ad ostium tabernaculi testimonii coram domino.	2020-04-20	Liber_Leviticus
1100000222	qui suscipiens agnum pro delicto et sextarium olei, levabit simul:immolatoque agno, de sanguine eius ponet super extremum auriculae dextrae illius qui mundatur, et super pollices manus eius ac pedis dextri:olei vero partem mittet in manum suam sinistram,in quo tingens digitum dextrae manus asperget septies coram domino:tangetque extremum dextrae auriculae illius qui mundatur, et pollices manus ac pedis dextri, in loco sanguinis qui effusus est pro delicto:reliquam autem partem olei, quae est in sinistra manu, mittet super caput purificati, ut placet pro eo dominum:et turturem sive pullum columbae offeret,unum pro delicto, et alterum in holocaustum cum libamentis suis.	2020-04-20	Liber_Leviticus
1100000223	hoc est sacrificium leprosi, qui habere non potest omnia in emundationem sui.	2020-04-20	Liber_Leviticus
1100000224	locutusque est dominus ad moysen et aaron, dicens:cum ingressi fueritis terram chanaan, quam ego dabo vobis in possessionem, si fuerit plaga leprae in aedibus,ibit cuius est domus, nuntians sacerdoti, et dicet: quasi plaga leprae videtur mihi esse in domo mea.	2020-04-20	Liber_Leviticus
1100000225	at ille praecipiet ut efferant universa de domo, priusquam ingrediatur eam, et videat utrum leprosa sit, ne immunda fiant omnia quae in domo sunt.  intrabitque postea ut consideret lepram domus:et cum viderit in parietibus illius quasi valliculas pallore sive rubore deformes, et humiliores superficie reliqua,egredietur ostium domus, et statim claudet illam septem diebus.	2020-04-20	Liber_Leviticus
1100000226	reversusque die septimo, considerabit eam: si invenerit crevisse lepram,iubebit erui lapides in quibus lepra est, et proiici eos extra civitatem in locum immundum:domum autem ipsam radi intrinsecus per circuitum, et spargi pulverem rasurae extra urbem in locum immundum,lapidesque alios reponi pro his qui ablati fuerint, et luto alio liniri domum.	2020-04-20	Liber_Leviticus
1100000227	sin autem postquam eruti sunt lapides, et pulvis erasus, et alia terra lita,ingressus sacerdos viderit reversam lepram, et parietes respersos maculis, lepra est perseverans, et immunda domus:quam statim destruent, et lapides eius ac ligna, atque universum pulverem proiicient extra oppidum in locum immundum.	2020-04-20	Liber_Leviticus
1100000228	qui intraverit domum quando clausa est, immundus erit usque ad vesperum:et qui dormierit in ea, et comederit quippiam, lavabit vestimenta sua.	2020-04-20	Liber_Leviticus
1100000229	quod si introiens sacerdos viderit lepram non crevisse in domo, postquam denuo lita fuerit, purificabit eam reddita sanitate:et in purificationem eius sumet duos passeres, lignumque cedrinum, et vermiculum atque hyssopum:et immolato uno passere in vase fictili super aquas vivas,tollet lignum cedrinum, et hyssopum, et coccum, et passerem vivum, et tinget omnia in sanguine passeris immolati, atque in aquis viventibus, et asperget domum septies,purificabitque eam tam in sanguine passeris quam in aquis viventibus, et in passere vivo, lignoque cedrino et hyssopo atque vermiculo.	2020-04-20	Liber_Leviticus
1100000230	cumque dimiserit passerem avolare in agrum libere, orabit pro domo, et iure mundabitur.	2020-04-20	Liber_Leviticus
1100000231	ista est lex omnis leprae et percussurae,leprae vestium et domorum,cicatricis et erumpentium papularum, lucentis maculae, et in varias species, coloribus immutatis,ut possit sciri quo tempore mundum quid, vel immundum sit.	2020-04-20	Liber_Leviticus
1100000232	caput 15 locutusque est dominus ad moysen et aaron, dicens:loquimini filiis israel, et dicite eis: vir, qui patitur fluxum seminis, immundus erit.	2020-04-20	Liber_Leviticus
1100000233	et tunc iudicabitur huic vitio subiacere, cum per singula momenta adhaeserit carni eius, atque concreverit foedus humor.	2020-04-20	Liber_Leviticus
1100000234	omne stratum, in quo dormierit, immundum erit, et ubicumque sederit.	2020-04-20	Liber_Leviticus
1100000235	si quis hominum tetigerit lectum eius, lavabit vestimenta sua, et ipse lotus aqua, immundus erit usque ad vesperum.	2020-04-20	Liber_Leviticus
1100000236	si sederit ubi ille sederat, et ipse lavabit vestimenta sua: et lotus aqua, immundus erit usque ad vesperum.	2020-04-20	Liber_Leviticus
1100000237	qui tetigerit carnem eius, lavabit vestimenta sua: et ipse lotus aqua, immundus erit usque ad vesperum.	2020-04-20	Liber_Leviticus
1100000238	si salivam huiuscemodi homo iecerit super eum qui mundus est, lavabit vestimenta sua: et lotus aqua, immundus erit usque ad vesperum.	2020-04-20	Liber_Leviticus
1100000239	sagma, super quo sederit, immundum erit:et quidquid sub eo fuerit, qui fluxum seminis patitur, pollutum erit usque ad vesperum.  qui portaverit horum aliquid, lavabit vestimenta sua: et ipse lotus aqua, immundus erit usque ad vesperum.	2020-04-20	Liber_Leviticus
1100000240	omnis, quem tetigerit qui talis est, non lotis ante manibus, lavabit vestimenta sua, et lotus aqua, immundus erit usque ad vesperum.	2020-04-20	Liber_Leviticus
1100000241	vas fictile quod tetigerit confringetur: vas autem ligneum lavabitur aqua.	2020-04-20	Liber_Leviticus
1100000242	si sanatus fuerit qui huiuscemodi sustinet passionem, numerabit septem dies post emundationem sui, et lotis vestibus et toto corpore in aquis viventibus, erit mundus.	2020-04-20	Liber_Leviticus
1100000243	die autem octavo sumet duos turtures, aut duos pullos columbae, et veniet in conspectum domini ad ostium tabernaculi testimonii, dabitque eos sacerdoti:qui faciet unum pro peccato et alterum in holocaustum: rogabitque pro eo coram domino, ut emundetur a fluxi seminis sui.	2020-04-20	Liber_Leviticus
1100000244	vir de quo egreditur semen coitus, lavabit aqua omne corpus suum: et immundus erit usque ad vesperum.	2020-04-20	Liber_Leviticus
1100000245	vestem et pellem, quam habuerit, lavabit aqua, et immunda erit usque ad vesperum.	2020-04-20	Liber_Leviticus
1100000246	mulier, cum qua coierit, lavabitur aqua, et immunda erit usque ad vesperum.	2020-04-20	Liber_Leviticus
1100000247	mulier, quae redeunte mense patitur fluxum sanguinis, septem diebus separabitur.	2020-04-20	Liber_Leviticus
1100000248	omnis qui tetigerit eam, immundus erit usque ad vesperum:et in quo dormierit vel sederit diebus separationis suae, polluetur.	2020-04-20	Liber_Leviticus
1100000249	qui tetigerit lectum eius, lavabit vestimenta sua: et ipse lotus aqua, immundus erit usque ad vesperum.	2020-04-20	Liber_Leviticus
1100000250	omne vas, super quo illa sederit, quisquis attigerit, lavabit vestimenta sua: et ipse lotus aqua, pollutus erit usque ad vesperum.	2020-04-20	Liber_Leviticus
1100000251	si coierit cum ea vir tempore sanguinis menstrualis, immundus erit septem diebus: et omne stratum, in quo dormierit, polluetur.	2020-04-20	Liber_Leviticus
1100000252	mulier, quae patitur multis diebus fluxum sanguinis non in tempore menstruali, vel quae post menstruum sanguinem fluere non cessat, quamdiu subiacet huic passioni, immunda erit quasi sit in tempore menstruo.	2020-04-20	Liber_Leviticus
1100000253	omne stratum, in quo dormierit, et vas in quo sederit, pollutum erit.	2020-04-20	Liber_Leviticus
1100000254	quicumque tetigerit ea, lavabit vestimenta sua: et ipse lotus aqua, immundus erit usque ad vesperam.	2020-04-20	Liber_Leviticus
1100000255	si steterit sanguis, et fluere cessaverit, numerabit septem dies purificationis suae:et die octavo offeret pro se sacerdoti duos turtures, aut duos pullos columbarum, ad ostium tabernaculi testimonii:qui unum faciet pro peccato, et alterum in holocaustum, rogabitque pro ea coram domino, et pro fluxu immunditiae eius.	2020-04-20	Liber_Leviticus
1100000256	docebitis ergo filios israel ut caveant immunditiam, et non moriantur in sordibus suis, cum polluerint tabernaculum meum quod est inter eos.	2020-04-20	Liber_Leviticus
1100000257	ista est lex eius, qui patitur fluxum seminis, et qui polluitur coitu,et quae menstruis temporibus separatur, vel quae iugi fluit sanguine, et hominis qui dormierit cum ea.	2020-04-20	Liber_Leviticus
1100000258	caput 16 locutusque est dominus ad moysen post mortem duorum filiorum aaron, quando offerentes ignem alienum interfecti sunt:et praecepit ei, dicens: loquere ad aaron fratrem tuum, ne omni tempore ingrediatur sanctuarium, quod est intra velum coram propitiatorio quo tegitur arca, ut non moriatur (quia in nube apparebo super oraculum),nisi haec ante fecerit: vitulum pro peccato offeret, et arietem in holocaustum.	2020-04-20	Liber_Leviticus
1100000259	tunica linea vestietur, feminalibus lineis verenda celabit: accingetur zona linea, cidarim lineam imponet capiti: haec enim vestimenta sunt sancta: quibus cunctis, cum lotus fuerit, induetur.	2020-04-20	Liber_Leviticus
1100000260	suscipietque ab universa multitudine filiorum israel duos hircos pro peccato, et unum arietem in holocaustum.	2020-04-20	Liber_Leviticus
1100000261	cumque obtulerit vitulum, et oraverit pro se et pro domo sua,duos hircos stare faciet coram domino in ostio tabernaculi testimonii:mittensque super utrumque sortem, unam domino, alteram capro emissario:cuius exierit sors domino, offeret illum pro peccato:cuius autem in caprum emissarium, statuet eum vivum coram domino, ut fundat preces super eo, et emittat eum in solitudinem.	2020-04-20	Liber_Leviticus
1100000262	his rite celebratis, offeret vitulum, et rogans pro se, et pro domo sua, immolabit eum:assumptoque thuribulo, quod de prunis altaris impleverit, et hauriens manu compositum thymiama in incensum, ultra velum intrabit in sancta:ut, positis super ignem aromatibus, nebula eorum et vapor operiat oraculum quod est supra testimonium, et non moriatur.	2020-04-20	Liber_Leviticus
1100000263	tollet quoque de sanguine vituli, et asperget digito septies contra propitiatorium ad orientem.	2020-04-20	Liber_Leviticus
1100000264	cumque mactaverit hircum pro peccato populi, inferet sanguinem eius intra velum, sicut praeceptum est de sanguine vituli, ut aspergat e regione oraculi,et expiet sanctuarium ab immunditiis filiorum israel, et a praevaricationibus eorum, cunctisque peccatis.  iuxta hunc ritum faciet tabernaculo testimonii, quod fixum est inter eos, in medio sordium habitationis eorum.	2020-04-20	Liber_Leviticus
1100000265	nullus hominum sit in tabernaculo, quando pontifex sanctuarium ingreditur, ut roget pro se, et pro domo sua, et pro universo coetu israel, donec egrediatur.	2020-04-20	Liber_Leviticus
1100000266	cum autem exierit ad altare quod coram domino est, oret pro se, et sumptum sanguinem vituli atque hirci fundat super cornua eius per gyrum:aspergensque digito septies, expiet, et sanctificet illud ab immunditiis filiorum israel.	2020-04-20	Liber_Leviticus
1100000267	postquam emundaverit sanctuarium, et tabernaculum, et altare, tunc offerat hircum viventem:et posita utraque manu super caput eius, confiteatur omnes iniquitates filiorum israel, et universa delicta atque peccata eorum: quae imprecans capiti eius, emittet illum per hominem paratum, in desertum.	2020-04-20	Liber_Leviticus
1100000268	cumque portaverit hircus omnes iniquitates eorum in terram solitariam, et dimissus fuerit in deserto,revertetur aaron in tabernaculum testimonii, et depositis vestibus, quibus prius indutus erat, cum intraret sanctuarium, relictisque ibi,lavabit carnem suam in loco sancto, indueturque vestibus suis.  et postquam egressus obtulerit holocaustum suum, ac plebis, rogabit tam pro se quam pro populo:et adipem, qui oblatus est pro peccatis, adolebit super altare.	2020-04-20	Liber_Leviticus
1100000269	ille vero, qui dimiserit caprum emissarium, lavabit vestimenta sua, et corpus aqua, et sic ingredietur in castra.	2020-04-20	Liber_Leviticus
1100000270	vitulum autem, et hircum, qui pro peccato fuerant immolati, et quorum sanguis illatus est in sanctuarium, ut expiatio compleretur, asportabunt foras castra, et comburent igni tam pelles quam carnes eorum, ac fimum:et quicumque combusserit ea, lavabit vestimenta sua et carnem aqua, et sic ingredietur in castra.	2020-04-20	Liber_Leviticus
1100000271	eritque vobis hoc legitimum sempiternum: mense septimo, decima die mensis, affligetis animas vestras, nullumque opus facietis, sive indigena, sive advena qui peregrinatur inter vos.	2020-04-20	Liber_Leviticus
1100000272	in hac die expiatio erit vestri, atque mundatio ab omnibus peccatis vestris: coram domino mundabimini.	2020-04-20	Liber_Leviticus
1100000273	sabbatum enim requietionis est, et affligetis animas vestras religione perpetua.	2020-04-20	Liber_Leviticus
1100000274	expiabit autem sacerdos, qui unctus fuerit, et cuius manus initiatae sunt ut sacerdotio fungatur pro patre suo: indueturque stola linea et vestibus sanctis,et expiabit sanctuarium et tabernaculum testimonii atque altare, sacerdotes quoque et universum populum.	2020-04-20	Liber_Leviticus
1100000275	eritque vobis hoc legitimum sempiternum, ut oretis pro filiis israel, et pro cunctis peccatis eorum semel in anno.  fecit igitur sicut praeceperat dominus moysi.	2020-04-20	Liber_Leviticus
1100000276	caput 17 et locutus est dominus ad moysen, dicens:loquere aaron et filiis eius, et cunctis filiis israel, dicens ad eos: iste est sermo quem mandavit dominus, dicens:homo quilibet de domo israel, si occiderit bovem aut ovem, sive capram, in castris vel extra castra,et non obtulerit ad ostium tabernaculi oblationem domino, sanguinis reus erit: quasi si sanguinem fuderit, sic peribit de medio populi sui.	2020-04-20	Liber_Leviticus
1100000277	ideo sacerdoti offerre debent filii israel hostias suas, quas occident in agro, ut sanctificentur domino ante ostium tabernaculi testimonii, et immolent eas hostias pacificas domino.	2020-04-20	Liber_Leviticus
1100000278	fundetque sacerdos sanguinem super altare domini ad ostium tabernaculi testimonii, et adolebit adipem in odorem suavitatis domino:et nequaquam ultra immolabunt hostias suas daemonibus, cum quibus fornicati sunt.  legitimum sempiternum erit illis et posteris eorum.	2020-04-20	Liber_Leviticus
1100000279	et ad ipsos dices: homo de domo israel, et de advenis qui peregrinantur apud vos, qui obtulerit holocaustum sive victimam,et ad ostium tabernaculi testimonii non adduxerit eam, ut offeratur domino, interibit de populo suo.	2020-04-20	Liber_Leviticus
1100000280	homo quilibet de domo israel et de advenis qui peregrinantur inter eos, si comederit sanguinem, obfirmabo faciem meam contra animam illius, et disperdam eam de populo suo,quia anima carnis in sanguine est: et ego dedi illum vobis, ut super altare in eo expietis pro animabus vestris, et sanguis pro animae piaculo sit.	2020-04-20	Liber_Leviticus
1100000281	idcirco dixi filiis israel: omnis anima ex vobis non comedet sanguinem, nec ex advenis qui peregrinantur apud vos.	2020-04-20	Liber_Leviticus
1100000282	homo quicumque de filiis israel, et de advenis qui peregrinantur apud vos, si venatione atque aucupio ceperit feram, vel avem, quibus vesci licitum est, fundat sanguinem eius, et operiat illum terra.	2020-04-20	Liber_Leviticus
1100000283	anima enim omnis carnis in sanguine est: unde dixi filiis israel: sanguinem universae carnis non comedetis, quia anima carnis in sanguine est: et quicumque comederit illum, interibit.	2020-04-20	Liber_Leviticus
1100000284	anima, quae comederit morticinum, vel captum a bestia, tam de indigenis, quam de advenis, lavabit vestimenta sua et semetipsum aqua, et contaminatus erit usque ad vesperum: et hoc ordine mundus fiet.	2020-04-20	Liber_Leviticus
1100000285	quod si non laverit vestimenta sua et corpus, portabit iniquitatem suam.	2020-04-20	Liber_Leviticus
1100000286	caput 18 locutus est dominus ad moysen, dicens:loquere filiis israel, et dices ad eos: ego dominus deus vester:iuxta consuetudinem terrae aegypti, in qua habitastis, non facietis: et iuxta morem regionis chanaan, ad quam ego introducturus sum vos, non agetis, nec in legitimis eorum ambulabitis.	2020-04-20	Liber_Leviticus
1100000287	facietis iudicia mea, et praecepta mea servabitis, et ambulabitis in eis.  ego dominus deus vester.	2020-04-20	Liber_Leviticus
1100000288	custodite leges meas atque iudicia, quae faciens homo, vivet in eis.  ego dominus.	2020-04-20	Liber_Leviticus
1100000289	omnis homo ad proximam sanguinis sui non accedet, ut revelet turpitudinem eius.  ego dominus.	2020-04-20	Liber_Leviticus
1100000290	turpitudinem patris tui et turpitudinem matris tuae non discooperies: mater tua est: non revelabis turpitudinem eius.	2020-04-20	Liber_Leviticus
1100000291	turpitudinem uxoris patris tui non discooperies: turpitudo enim patris tui est.	2020-04-20	Liber_Leviticus
1100000292	turpitudinem sororis tuae ex patre sive ex matre, quae domi vel foris genita est, non revelabis.	2020-04-20	Liber_Leviticus
1100000293	turpitudinem filiae filii tui vel neptis ex filia non revelabis: quia turpitudo tua est.	2020-04-20	Liber_Leviticus
1100000294	turpitudinem filiae uxoris patris tui, quam peperit patri tuo, et est soror tua, non revelabis.	2020-04-20	Liber_Leviticus
1100000295	turpitudinem sororis patris tui non discooperies: quia caro est patris tui.	2020-04-20	Liber_Leviticus
1100000296	turpitudinem sororis matris tuae non revelabis, eo quod caro sit matris tuae.	2020-04-20	Liber_Leviticus
1100000297	turpitudinem patrui tui non revelabis, nec accedes ad uxorem eius, quae tibi affinitate coniungitur.	2020-04-20	Liber_Leviticus
1100000298	turpitudinem nurus tuae non revelabis, quia uxor filii tui est: nec discooperies ignominiam eius.	2020-04-20	Liber_Leviticus
1100000299	turpitudinem uxoris fratris tui non revelabis: quia turpitudo fratris tui est.	2020-04-20	Liber_Leviticus
1100000300	turpitudinem uxoris tuae et filiae eius non revelabis.  filiam filii eius, et filiam filiae illius non sumes, ut reveles ignominiam eius: quia caro illius sunt, et talis coitus incestus est.	2020-04-20	Liber_Leviticus
1100000301	sororem uxoris tuae in pellicatum illius non accipies, nec revelabis turpitudinem eius adhuc illa vivente.	2020-04-20	Liber_Leviticus
1100000302	ad mulierem quae patitur menstrua non accedes, nec revelabis foeditatem eius.	2020-04-20	Liber_Leviticus
1100000303	cum uxore proximi tui non coibis, nec seminis commistione maculaberis.	2020-04-20	Liber_Leviticus
1100000304	de semine tuo non dabis ut consecretur idolo moloch, nec pollues nomen dei tui.  ego dominus.	2020-04-20	Liber_Leviticus
1100000305	cum masculo non commiscearis coitu femineo, quia abominatio est.	2020-04-20	Liber_Leviticus
1100000306	cum omni pecore non coibis, nec maculaberis cum eo.  mulier non succumbet iumento, nec miscebitur ei, quia scelus est.	2020-04-20	Liber_Leviticus
1100000307	nec polluamini in omnibus his quibus contaminatae sunt universae gentes, quas ego eiiciam ante conspectum vestrum,et quibus polluta est terra: cuius ego scelera visitabo, ut evomat habitatores suos.	2020-04-20	Liber_Leviticus
1100000308	custodite legitima mea atque iudicia, et non faciatis ex omnibus abominationibus istis, tam indigena quam colonus qui peregrinantur apud vos.	2020-04-20	Liber_Leviticus
1100000309	omnes enim execrationes istas fecerunt accolae terrae qui fuerunt ante vos, et polluerunt eam.	2020-04-20	Liber_Leviticus
1100000310	cavete ergo ne et vos similiter evomat, cum paria feceritis, sicut evomuit gentem, quae fuit ante vos.	2020-04-20	Liber_Leviticus
1100000311	omnis anima, quae fecerit de abominationibus his quippiam, peribit de medio populi sui.	2020-04-20	Liber_Leviticus
1100000312	custodite mandata mea.  nolite facere quae fecerunt hi qui fuerunt ante vos, et ne polluamini in eis.  ego dominus deus vester.	2020-04-20	Liber_Leviticus
1100000313	caput 19 locutus est dominus ad moysen, dicens:loquere ad omnem coetum filiorum israel, et dices ad eos: sancti estote, quia ego sanctus sum, dominus deus vester.	2020-04-20	Liber_Leviticus
1100000314	unusquisque patrem suum, et matrem suam timeat.  sabbata mea custodite.  ego dominus deus vester.	2020-04-20	Liber_Leviticus
1100000315	nolite converti ad idola, nec deos conflatiles faciatis vobis.  ego dominus deus vester.	2020-04-20	Liber_Leviticus
1100000316	si immolaveritis hostiam pacificorum domino, ut sit placabilis,eo die quo fuerit immolata, comedetis eam, et die altero: quidquid autem residuum fuerit in diem tertium, igne comburetis.	2020-04-20	Liber_Leviticus
1100000317	si quis post biduum comederit ex ea, profanus erit, et impietatis reus:portabitque iniquitatem suam, quia sanctum domini polluit, et peribit anima illa de populo suo.	2020-04-20	Liber_Leviticus
1100000318	cumque messueris segetes terrae tuae, non tondebis usque ad solum superficiem terrae, nec remanentes spicas colliges,neque in vinea tua racemos et grana decidentia congregabis: sed pauperibus et peregrinis carpenda dimittes.  ego dominus deus vester.	2020-04-20	Liber_Leviticus
1100000319	non facietis furtum.  non mentiemini, nec decipiet unusquisque proximum suum.	2020-04-20	Liber_Leviticus
1100000320	non periurabis in nomine meo, nec pollues nomen dei tui.  ego dominus.	2020-04-20	Liber_Leviticus
1100000321	non facies calumniam proximo tuo nec vi opprimes eum.  non morabitur opus mercenarii tui apud te usque mane.	2020-04-20	Liber_Leviticus
1100000322	non maledices surdo, nec coram caeco pones offendiculum: sed timebis dominum deum tuum, quia ego sum dominus.	2020-04-20	Liber_Leviticus
1100000323	non facies quod iniquum est, nec iniuste iudicabis.  non consideres personam pauperis, nec honores vultum potentis.  iuste iudica proximo tuo.	2020-04-20	Liber_Leviticus
1100000324	non eris criminator, nec susurro in populo.  non stabis contra sanguinem proximi tui.  ego dominus.	2020-04-20	Liber_Leviticus
1100000325	non oderis fratrem tuum in corde tuo, sed publice argue eum, ne habeas super illo peccatum.	2020-04-20	Liber_Leviticus
1100000326	non quaeras ultionem, nec memor eris iniuriae civium tuorum.  diliges amicum tuum sicut teipsum.  ego dominus.	2020-04-20	Liber_Leviticus
1100000327	leges meas custodite.  iumentum tuum non facies coire cum alterius generis animantibus.  agrum tuum non seres diverso semine.  veste, quae ex duobus texta est, non indueris.	2020-04-20	Liber_Leviticus
1100000328	homo, si dormierit cum muliere coitu seminis, quae sit ancilla etiam nubilis, et tamen pretio non redempta, nec libertate donata: vapulabunt ambo, et non morientur, quia non fuit libera.	2020-04-20	Liber_Leviticus
1100000329	pro delicto autem suo offeret domino ad ostium tabernaculi testimonii arietem:orabitque pro eo sacerdos, et pro peccato eius coram domino, et repropitiabitur ei, dimitteturque peccatum.	2020-04-20	Liber_Leviticus
1100000330	quando ingressi fueritis terram, et plantaveritis in ea ligna pomifera, auferetis praeputia eorum: poma, quae germinant, immunda erunt vobis, nec edetis ex eis.	2020-04-20	Liber_Leviticus
1100000331	quarto autem anno omnis fructus eorum sanctificabitur, laudabilis domino.	2020-04-20	Liber_Leviticus
1100000332	quinto autem anno comedetis fructus, congregantes poma, quae proferunt.  ego dominus deus vester.	2020-04-20	Liber_Leviticus
1100000333	non comedetis cum sanguine.  non augurabimini, nec observabitis somnia.	2020-04-20	Liber_Leviticus
1100000334	neque in rotundum attondebitis comam, nec radetis barbam.	2020-04-20	Liber_Leviticus
1100000335	et super mortuo non incidetis carnem vestram, neque figuras aliquas aut stigmata facietis vobis.  ego dominus.	2020-04-20	Liber_Leviticus
1100000336	ne prostituas filiam tuam, ne contaminetur terra et impleatur piaculo.	2020-04-20	Liber_Leviticus
1100000337	sabbata mea custodite, et sanctuarium meum metuite.  ego dominus.	2020-04-20	Liber_Leviticus
1100000338	non declinetis ad magos, nec ab ariolis aliquid sciscitemini, ut polluamini per eos.  ego dominus deus vester.	2020-04-20	Liber_Leviticus
1100000339	coram cano capite consurge, et honora personam senis: et time dominum deum tuum.  ego sum dominus.	2020-04-20	Liber_Leviticus
1100000340	si habitaverit advena in terra vestra, et moratus fuerit inter vos, non exprobretis ei:sed sit inter vos quasi indigena, et diligetis eum quasi vosmetipsos: fuistis enim et vos advenae in terra aegypti.  ego dominus deus vester.	2020-04-20	Liber_Leviticus
1100000341	nolite facere iniquum aliquid in iudicio, in regula, in pondere, in mensura.	2020-04-20	Liber_Leviticus
1100000342	statera iusta, et aequa sint pondera, iustus modius, aequusque sextarius.  ego dominus deus vester, qui eduxi vos de terra aegypti.	2020-04-20	Liber_Leviticus
1100000343	custodite omnia praecepta mea, et universa iudicia, et facite ea.  ego dominus.	2020-04-20	Liber_Leviticus
1100000344	caput 20 locutusque est dominus ad moysen, dicens:haec loqueris filiis israel: homo de filiis israel, et de advenis qui habitant in israel, si quis dederit de semine suo idolo moloch, morte moriatur: populus terrae lapidabit eum.	2020-04-20	Liber_Leviticus
1100000345	et ego ponam faciem meam contra illum: succidamque eum de medio populi sui, eo quod dederit de semine suo moloch, et contaminaverit sanctuarium meum, ac polluerit nomen sanctum meum.	2020-04-20	Liber_Leviticus
1100000346	quod si negligens populus terrae, et quasi parvipendens imperium meum, dimiserit hominem qui dedit de semine suo moloch, nec voluerit eum occidere:ponam faciem meam super hominem illum, et super cognationem eius, succidamque et ipsum, et omnes qui consenserunt ei ut fornicarentur cum moloch, de medio populi sui.	2020-04-20	Liber_Leviticus
1100000347	anima, quae declinaverit ad magos et ariolos, et fornicata fuerit cum eis, ponam faciem meam contra eam, et interficiam illam de medio populi sui.	2020-04-20	Liber_Leviticus
1100000348	sanctificamini et estote sancti, quia ego sum dominus deus vester.	2020-04-20	Liber_Leviticus
1100000349	custodite praecepta mea, et facite ea: ego dominus qui sanctifico vos.	2020-04-20	Liber_Leviticus
1100000350	qui maledixerit patri suo, aut matri, morte moriatur: patri matrique maledixit: sanguis eius sit super eum.	2020-04-20	Liber_Leviticus
1100000351	si moechatus quis fuerit cum uxore alterius, et adulterium perpetraverit cum coniuge proximi sui, morte moriantur et moechus et adultera.	2020-04-20	Liber_Leviticus
1100000352	qui dormierit cum noverca sua, et revelaverit ignominiam patris sui, morte moriantur ambo: sanguis eorum sit super eos.	2020-04-20	Liber_Leviticus
1100000353	si quis dormierit cum nuru sua, uterque moriatur, quia scelus operati sunt: sanguis eorum sit super eos.	2020-04-20	Liber_Leviticus
1100000354	qui dormierit cum masculo coitu femineo, uterque operatus est nefas: morte moriantur: sit sanguis eorum super eos.	2020-04-20	Liber_Leviticus
1100000355	qui supra uxorem filiam, duxerit matrem eius, scelus operatus est: vivus ardebit cum eis, nec permanebit tantum nefas in medio vestri.	2020-04-20	Liber_Leviticus
1100000356	qui cum iumento et pecore coierit, morte moriatur: pecus quoque occidite.	2020-04-20	Liber_Leviticus
1100000357	mulier, quae succubuerit cuilibet iumento, simul interficietur cum eo: sanguis eorum sit super eos.	2020-04-20	Liber_Leviticus
1100000358	qui acceperit sororem suam filiam patris sui, vel filiam matris suae, et viderit turpitudinem eius, illaque conspexerit fratris ignominiam, nefariam rem operati sunt: occidentur in conspectu populi sui, eo quod turpitudinem suam mutuo revelaverint, et portabunt iniquitatem suam.	2020-04-20	Liber_Leviticus
1100000359	qui coierit cum muliere in fluxu menstruo, et revelaverit turpitudinem eius, ipsaque aperuerit fontem sanguinis sui, interficientur ambo de medio populi sui.	2020-04-20	Liber_Leviticus
1100000360	turpitudinem materterae et amitae tuae non discooperies: qui hoc fecerit, ignominiam carnis suae nudavit; portabunt ambo iniquitatem suam.	2020-04-20	Liber_Leviticus
1100000361	qui coierit cum uxore patrui vel avunculi sui, et revelaverit ignominiam cognationis suae, portabunt ambo peccatum suum: absque liberis morientur.	2020-04-20	Liber_Leviticus
1100000362	qui duxerit uxorem fratris sui, rem facit illicitam: turpitudinem fratris sui revelavit: absque liberis erunt.	2020-04-20	Liber_Leviticus
1100000363	custodite leges meas, atque iudicia, et facite ea: ne et vos evomat terra quam intraturi estis et habitaturi.	2020-04-20	Liber_Leviticus
1100000364	nolite ambulare in legitimis nationum, quas ego expulsurus sum ante vos.  omnia enim haec fecerunt, et abominatus sum eas.	2020-04-20	Liber_Leviticus
1100000365	vobis autem loquor.  possidete terram eorum, quam dabo vobis in haereditatem, terram fluentem lacte et melle.  ego dominus deus vester, qui separavi vos a ceteris populis.	2020-04-20	Liber_Leviticus
1100000366	separate ergo et vos iumentum mundum ab immundo, et avem mundam ab immunda: ne polluatis animas vestras in pecore, et avibus, et cunctis quae moventur in terra, et quae vobis ostendi esse polluta.	2020-04-20	Liber_Leviticus
1100000367	eritis mihi sancti, quia sanctus sum ego dominus, et separavi vos a ceteris populis, ut essetis mei.	2020-04-20	Liber_Leviticus
1100000368	vir, sive mulier, in quibus pythonicus, vel divinationis fuerit spiritus, morte moriantur: lapidibus obruent eos: sanguis eorum sit super illos.	2020-04-20	Liber_Leviticus
1100000369	caput 21 dixit quoque dominus ad moysen: loquere ad sacerdotes filios aaron, et dices ad eos: ne contaminetur sacerdos in mortibus civium suorum,nisi tantum in consanguineis, ac propinquis, id est, super patre et matre, et filio, et filia, fratre quoque,et sorore virgine quae non est nupta viro:sed nec in principe populi sui contaminabitur.	2020-04-20	Liber_Leviticus
1100000370	non radent caput, nec barbam, neque in carnibus suis facient incisuras.	2020-04-20	Liber_Leviticus
1100000371	sancti erunt deo suo, et non polluent nomen eius: incensum enim domini, et panes dei sui offerunt, et ideo sancti erunt.	2020-04-20	Liber_Leviticus
1100000372	scortum et vile prostibulum non ducent uxorem, nec eam quae repudiata est a marito: quia consecrati sunt deo suo,et panes propositionis offerunt.  sint ergo sancti, quia et ego sanctus sum, dominus qui sanctifico eos.	2020-04-20	Liber_Leviticus
1100000373	sacerdotis filia si deprehensa fuerit in stupro, et violaverit nomen patris sui, flammis exuretur.	2020-04-20	Liber_Leviticus
1100000374	pontifex, id est, sacerdos maximus inter fratres suos, super cuius caput fusum est unctionis oleum, et cuius manus in sacerdotio consecratae sunt, vestitusque est sanctis vestibus, caput suum non discooperiet, vestimenta non scindet:et ad omnem mortuum non ingredietur omnino: super patre quoque suo et matre non contaminabitur.	2020-04-20	Liber_Leviticus
1100000375	nec egredietur de sanctis, ne polluat sanctuarium domini, quia oleum sanctae unctionis dei sui super eum est.  ego dominus.	2020-04-20	Liber_Leviticus
1100000376	virginem ducet uxorem:viduam autem et repudiatam, et sordidam, atque meretricem non accipiet, sed puellam de populo suo:ne commisceat stirpem generis sui vulgo gentis suae: quia ego dominus, qui sanctifico eum.	2020-04-20	Liber_Leviticus
1100000377	locutusque est dominus ad moysen, dicens:loquere ad aaron: homo de semine tuo per familias qui habuerit maculam, non offeret panes deo suo,nec accedet ad ministerium eius: si caecus fuerit, si claudus, si parvo vel grandi, vel torto naso,si fracto pede, si manu,si gibbus, si lippus, si albuginem habens in oculo, si iugem scabiem, si impetiginem in corpore, vel herniosus.	2020-04-20	Liber_Leviticus
1100000378	omnis qui habuerit maculam de semine aaron sacerdotis, non accedet offerre hostias domino, nec panes deo suo:vescetur tamen panibus qui offeruntur in sanctuario,ita dumtaxat, ut intra velum non ingrediatur, nec accedat ad altare, quia maculam habet, et contaminare non debet sanctuarium meum.  ego dominus qui sanctifico eos.	2020-04-20	Liber_Leviticus
1100000379	locutus est ergo moyses ad aaron, et ad filios eius, et ad omnem israel cuncta quae fuerant sibi imperata.	2020-04-20	Liber_Leviticus
1100000380	caput 22 locutus quoque est dominus ad moysen, dicens:loquere ad aaron et ad filios eius, ut caveant ab his quae consecrata sunt filiorum israel, et non contaminent nomen sanctificatorum mihi, quae ipsi offerunt.  ego dominus.	2020-04-20	Liber_Leviticus
1100000381	dic ad eos, et ad posteros eorum: omnis homo qui accesserit de stirpe vestra ad ea quae consecrata sunt, et quae obtulerunt filii israel domino, in quo est immunditia, peribit coram domino.  ego sum dominus.	2020-04-20	Liber_Leviticus
1100000382	homo de semine aaron, qui fuerit leprosus, aut patiens fluxum seminis, non vescetur de his quae sanctificata sunt mihi, donec sanetur.  qui tetigerit immundum super mortuo, et ex quo egreditur semen quasi coitus,et qui tangit reptile, et quodlibet immundum cuius tactus est sordidus,immundus erit usque ad vesperum, et non vescetur his quae sanctificata sunt: sed cum laverit carnem suam aqua,et occubuerit sol, tunc mundatus vescetur de sanctificatis, quia cibus illius est.	2020-04-20	Liber_Leviticus
1100000383	morticinum et captum a bestia non comedent, nec polluentur in eis.  ego sum dominus.	2020-04-20	Liber_Leviticus
1100000384	custodiant praecepta mea, ut non subiaceant peccato, et moriantur in sanctuario, cum polluerint illud.  ego dominus qui sanctifico eos.	2020-04-20	Liber_Leviticus
1100000385	omnis alienigena non comedet de sanctificatis; inquilinus sacerdotis et mercenarius non vescentur ex eis.	2020-04-20	Liber_Leviticus
1100000386	quem autem sacerdos emerit, et qui vernaculus domus eius fuerit, his comedent ex eis.	2020-04-20	Liber_Leviticus
1100000387	si filia sacerdotis cuilibet ex populo nupta fuerit, de his quae sanctificata sunt, et de primitiis non vescetur.	2020-04-20	Liber_Leviticus
1100000388	sin autem vidua, vel repudiata, et absque liberis reversa fuerit ad domum patris sui: sicut puella consueverat, aletur cibis patris sui.  omnis alienigena comedendi ex eis non habet potestatem.	2020-04-20	Liber_Leviticus
1100000389	qui comederit de sanctificatis per ignorantiam, addet quintam partem cum eo quod comedit, et dabit sacerdoti in sanctuarium.	2020-04-20	Liber_Leviticus
1100000390	nec contaminabunt sanctificata filiorum israel, quae offerunt domino:ne forte sustineant iniquitatem delicti sui, cum sanctificata comederint.  ego dominus qui sanctifico eos.	2020-04-20	Liber_Leviticus
1100000391	locutusque est dominus ad moysen, dicens:loquere ad aaron et filios eius, et ad omnes filios israel, dicesque ad eos: homo de domo israel, et de advenis qui habitant apud vos, qui obtulerit oblationem suam, vel vota solvens, vel sponte offerens, quidquid illud obtulerit in holocaustum domini,ut offeratur per vos, masculus immaculatus erit ex bobus, et ovibus, et ex capris:si maculam habuerit, non offeretis, neque erit acceptabile.	2020-04-20	Liber_Leviticus
1100000392	homo qui obtulerit victimam pacificorum domino, vel vota solvens, vel sponte offerens, tam de bobus quam de ovibus, immaculatum offeret ut acceptabile sit: omnis macula non erit in eo.	2020-04-20	Liber_Leviticus
1100000393	si caecum fuerit, si fractum, si cicatricem habens, si papulas, aut scabiem, aut impetiginem: non offeretis ea domino, nec adolebitis ex eis super altare domini.	2020-04-20	Liber_Leviticus
1100000394	bovem et ovem, aure et cauda amputatis, voluntarie offerre potes, votum autem ex eis solvi non potest.	2020-04-20	Liber_Leviticus
1100000395	omne animal, quod vel contritis, vel tusis, vel sectis ablatisque testiculis est, non offeretis domino, et in terra vestra hoc omnino ne faciatis.	2020-04-20	Liber_Leviticus
1100000396	de manu alienigenae non offeretis panes deo vestro, et quidquid aliud dare voluerit, quia corrupta, et maculata sunt omnia: non suscipietis ea.	2020-04-20	Liber_Leviticus
1100000397	locutusque est dominus ad moysen, dicens:bos, ovis et capra, cum genita fuerint, septem diebus erunt sub ubere matris suae: die autem octavo, et deinceps, offerri poterunt domino.	2020-04-20	Liber_Leviticus
1100000398	sive illa bos, sive ovis, non immolabuntur una die cum foetibus suis.	2020-04-20	Liber_Leviticus
1100000399	si immolaveritis hostiam pro gratiarum actione domino, ut possit esse placabilis,eodem die comedetis eam: non remanebit quidquam in mane alterius diei.  ego dominus.	2020-04-20	Liber_Leviticus
1100000400	custodite mandata mea, et facite ea.  ego dominus.	2020-04-20	Liber_Leviticus
1100000401	ne polluatis nomen meum sanctum, ut sanctificer in medio filiorum israel.  ego dominus qui sanctifico vos,et eduxi de terra aegypti, ut essem vobis in deum.  ego dominus.	2020-04-20	Liber_Leviticus
1100000402	caput 23 locutusque est dominus ad moysen, dicens:loquere filiis israel, et dices ad eos: hae sunt feriae domini, quas vocabitis sanctas.	2020-04-20	Liber_Leviticus
1100000403	sex diebus facietis opus: dies septimus, quia sabbati requies est, vocabitur sanctus: omne opus non facietis in eo: sabbatum domini est in cunctis habitationibus vestris.	2020-04-20	Liber_Leviticus
1100000404	hae sunt ergo feriae domini sanctae, quas celebrare debetis temporibus suis.	2020-04-20	Liber_Leviticus
1100000405	mense primo, quartadecima die mensis ad vesperum, phase domini est:et quintadecima die mensis huius, solemnitas azymorum domini est.  septem diebus azyma comedetis.	2020-04-20	Liber_Leviticus
1100000406	dies primus erit vobis celeberrimus, sanctusque: omne opus servile non facietis in eo,sed offeretis sacrificium in igne domino septem diebus.  dies autem septimus erit celebrior et sanctior: nullumque servile opus facietis in eo.	2020-04-20	Liber_Leviticus
1100000407	locutusque est dominus ad moysen, dicens:loquere filiis israel, et dices ad eos: cum ingressi fueritis terram, quam ego dabo vobis, et messueritis segetem, feretis manipulos spicarum, primitias messis vestrae, ad sacerdotem:qui elevabit fasciculum coram domino, ut acceptabile sit pro vobis, altero die sabbati, et sanctificabit illum.	2020-04-20	Liber_Leviticus
1100000408	atque in eodem die quo manipulus consecratur, caedetur agnus immaculatus anniculus in holocaustum domini.	2020-04-20	Liber_Leviticus
1100000409	et libamenta offerentur cum eo, duae decimae similae conspersae oleo in incensum domini, odoremque suavissimum: liba quoque vini, quarta pars hin.	2020-04-20	Liber_Leviticus
1100000410	panem, et polentam, et pultes non comedetis ex segete, usque ad diem qua offeretis ex ea deo vestro.  praeceptum est sempiternum in generationibus, cunctisque habitaculis vestris.	2020-04-20	Liber_Leviticus
1100000411	numerabitis ergo ab altero die sabbati, in quo obtulistis manipulum primitiarum, septem hebdomadas plenas,usque ad alteram diem expletionis hebdomadae septimae, id est, quinquaginta dies: et sic offeretis sacrificium novum dominoex omnibus habitaculis vestris, panes primitiarum duos de duabus decimis similae fermentatae, quos coquetis in primitias domini.	2020-04-20	Liber_Leviticus
1100000412	offeretisque cum panibus septem agnos immaculatos anniculos, et vitulum de armento unum, et arietes duos, et erunt in holocaustum cum libamentis suis, in odorem suavissimum domini.	2020-04-20	Liber_Leviticus
1100000413	facietis et hircum pro peccato, duosque agnos anniculos hostias pacificorum.	2020-04-20	Liber_Leviticus
1100000414	cumque elevaverit eos sacerdos cum panibus primitiarum coram domino, cedent in usum eius.	2020-04-20	Liber_Leviticus
1100000415	et vocabitis hunc diem celeberrimum, atque sanctissimum: omne opus servile non facietis in eo.  legitimum sempiternum erit in cunctis habitaculis, et generationibus vestris.	2020-04-20	Liber_Leviticus
1100000416	postquam autem messueritis segetem terrae vestrae, nec secabitis eam usque ad solum, nec remanentes spicas colligetis: sed pauperibus et peregrinis dimittetis eas.  ego sum dominus deus vester.	2020-04-20	Liber_Leviticus
1100000417	locutusque est dominus ad moysen, dicens:loquere filiis israel: mense septimo, prima die mensis, erit vobis sabbatum, memoriale, clangentibus tubis, et vocabitur sanctum:omne opus servile non facietis in eo, et offeretis holocaustum domino.	2020-04-20	Liber_Leviticus
1100000418	locutusque est dominus ad moysen, dicens:decimo die mensis huius septimi, dies expiationum erit celeberrimus, et vocabitur sanctus: affligetisque animas vestras in eo, et offeretis holocaustum domino.	2020-04-20	Liber_Leviticus
1100000419	omne opus servile non facietis in tempore diei huius: quia dies propitiationis est, ut propitietur vobis dominus deus vester.	2020-04-20	Liber_Leviticus
1100000420	omnis anima, quae afflicta non fuerit die hac, peribit de populis suis:et quae operis quippiam fecerit, delebo eam de populo suo.	2020-04-20	Liber_Leviticus
1100000421	nihil ergo operis facietis in eo: legitimum sempiternum erit vobis in cunctis generationibus, et habitationibus vestris.	2020-04-20	Liber_Leviticus
1100000422	sabbatum requietionis est, et affligetis animas vestras die nono mensis: a vespera usque ad vesperam celebrabitis sabbata vestra.	2020-04-20	Liber_Leviticus
1100000423	et locutus est dominus ad moysen, dicens:loquere filiis israel: a quintodecimo die mensis huius septimi, erunt feriae tabernaculorum septem diebus domino.	2020-04-20	Liber_Leviticus
1100000424	dies primus vocabitur celeberrimus atque sanctissimus: omne opus servile non facietis in eo.	2020-04-20	Liber_Leviticus
1100000425	et septem diebus offeretis holocausta domino.  dies quoque octavus erit celeberrimus, atque sanctissimus, et offeretis holocaustum domino: est enim coetus atque collectae: omne opus servile non facietis in eo.	2020-04-20	Liber_Leviticus
1100000426	hae sunt feriae domini, quas vocabitis celeberrimas atque sanctissimas, offeretisque in eis oblationes domino, holocausta et libamenta iuxta ritum uniuscuiusque diei:exceptis sabbatis domini, donisque vestris, et quae offeretis ex voto, vel quae sponte tribuetis domino.	2020-04-20	Liber_Leviticus
1100000427	a quintodecimo ergo die mensis septimi, quando congregaveritis omnes fructus terrae vestrae, celebrabitis ferias domini septem diebus: die primo et die octavo erit sabbatum, id est, requies.	2020-04-20	Liber_Leviticus
1100000428	sumetisque vobis die primo fructus arboris pulcherrimae, spatulasque palmarum, et ramos ligni densarum frondium, et salices de torrente, et laetabimini coram domino deo vestro.	2020-04-20	Liber_Leviticus
1100000429	celebrabitisque solemnitatem eius septem diebus per annum: legitimum sempiternum erit in generationibus vestris.  mense septimo festa celebrabitis,et habitabitis in umbraculis septem diebus: omnis, qui de genere est israel, manebit in tabernaculis,ut discant posteri vestri quod in tabernaculis habitare fecerim filios israel, cum educerem eos de terra aegypti.  ego dominus deus vester.	2020-04-20	Liber_Leviticus
1100000430	locutusque est moyses super solemnitatibus domini ad filios israel.	2020-04-20	Liber_Leviticus
1100000431	caput 24 et locutus est dominus ad moysen, dicens:praecipe filiis israel, ut afferant tibi oleum de olivis purissimum, ac lucidum, ad concinnandas lucernas iugiter,extra velum testimonii in tabernaculo foederis.  ponetque eas aaron a vespere usque ad mane coram domino, cultu rituque perpetuo in generationibus vestris.	2020-04-20	Liber_Leviticus
1100000432	super candelabrum mundissimum ponentur semper in conspectu domini.	2020-04-20	Liber_Leviticus
1100000433	accipies quoque similam, et coques ex ea duodecim panes, qui singuli habebunt duas decimas:quorum senos altrinsecus super mensam purissimam coram domino statues:et pones super eos thus lucidissimum, ut sit panis in monimentum oblationis domini.	2020-04-20	Liber_Leviticus
1100000434	per singula sabbata mutabuntur coram domino suscepti a filiis israel foedere sempiterno:eruntque aaron et filiorum eius, ut comedant eos in loco sancto: quia sanctum sanctorum est de sacrificiis domini iure perpetuo.	2020-04-20	Liber_Leviticus
1100000435	ecce autem egressus filius mulieris israelitidis, quem pepererat de viro aegyptio inter filios israel, iurgatus est in castris cum viro israelita.	2020-04-20	Liber_Leviticus
1100000436	cumque blasphemasset nomen, et maledixisset ei, adductus est ad moysen. ( vocabatur autem mater eius salumith, filia dabri de tribu dan.) miseruntque eum in carcerem, donec nossent quid iuberet dominus.	2020-04-20	Liber_Leviticus
1100000437	qui locutus est ad moysen,dicens: educ blasphemum extra castra, et ponant omnes qui audierunt, manus suas super caput eius, et lapidet eum populus universus.	2020-04-20	Liber_Leviticus
1100000438	et ad filios israel loqueris: homo, qui maledixerit deo suo, portabit peccatum suum;et qui blasphemaverit nomen domini, morte moriatur: lapidibus opprimet eum omnis multitudo, sive ille civis, sive peregrinus fuerit.  qui blasphemaverit nomen domini, morte moriatur.	2020-04-20	Liber_Leviticus
1100000439	qui percusserit, et occiderit hominem, morte moriatur.	2020-04-20	Liber_Leviticus
1100000440	qui percusserit animal, reddet vicarium, id est, animam pro anima.	2020-04-20	Liber_Leviticus
1100000441	qui irrogaverit maculam cuilibet civium suorum, sicut fecit, sic fiet ei:fracturam pro fractura, oculum pro oculo, dentem pro dente restituet: qualem inflixerit maculam, talem sustinere cogetur.	2020-04-20	Liber_Leviticus
1100000442	qui percusserit iumentum, reddet aliud.  qui percusserit hominem, punietur.	2020-04-20	Liber_Leviticus
1100000443	aequum iudicium sit inter vos, sive peregrinus, sive civis peccaverit: quia ego sum dominus deus vester.	2020-04-20	Liber_Leviticus
1100000444	locutusque est moyses ad filios israel: et eduxerunt eum, qui blasphemaverat, extra castra, ac lapidibus oppresserunt.  feceruntque filii israel sicut praeceperat dominus moysi.	2020-04-20	Liber_Leviticus
1100000445	caput 25 locutusque est dominus ad moysen in monte sinai, dicens:loquere filiis israel, et dices ad eos: quando ingressi fueritis terram quam ego dabo vobis, sabbatizes sabbatum domino.	2020-04-20	Liber_Leviticus
1100000446	sex annis seres agrum tuum, et sex annis putabis vineam tuam, colligesque fructus eius:septimo autem anno sabbatum erit terrae, requietionis domini: agrum non seres, et vineam non putabis.	2020-04-20	Liber_Leviticus
1100000447	quae sponte gignet humus, non metes: et uvas primitiarum tuarum non colliges quasi vindemiam: annus enim requietionis terrae est:sed erunt vobis in cibum, tibi et servo tuo, ancillae et mercenario tuo, et advenae qui peregrinantur apud te:iumentis tuis et pecoribus, omnia quae nascuntur praebebunt cibum.	2020-04-20	Liber_Leviticus
1100000448	numerabis quoque tibi septem hebdomadas annorum, id est, septies septem, quae simul faciunt annos quadraginta novem:et clanges buccina mense septimo, decima die mensis, propitiationis tempore, in universa terra vestra.	2020-04-20	Liber_Leviticus
1100000449	sanctificabisque annum quinquagesimum, et vocabis remissionem cunctis habitatoribus terrae tuae: ipse est enim iubilaeus.  revertetur homo ad possessionem suam, et unusquisque rediet ad familiam pristinam:quia iubilaeus est, et quinquagesimus annus.  non seretis neque metetis sponte in agro nascentia, et primitias vindemiae non colligetis,ob sanctificationem iubilaei: sed statim oblata comedetis.	2020-04-20	Liber_Leviticus
1100000450	anno iubilaei, redient omnes ad possessiones suas.	2020-04-20	Liber_Leviticus
1100000451	quando vendes quippiam civi tuo, vel emes ab eo, ne contristes fratrem tuum, sed iuxta numerum annorum iubilaei emes ab eo,et iuxta supputationem frugum vendet tibi.	2020-04-20	Liber_Leviticus
1100000452	quanto plures anni remanserint post iubilaeum, tanto crescet et pretium: et quanto minus temporis numeraveris, tanto minoris et emptio constabit: tempus enim frugum vendet tibi.	2020-04-20	Liber_Leviticus
1100000453	nolite affligere contribules vestros, sed timeat unusquisque deum suum, quia ego dominus deus vester.	2020-04-20	Liber_Leviticus
1100000454	facite praecepta mea, et iudicia custodite, et implete ea: ut habitare possitis in terra absque ullo pavore,et gignat vobis humus fructus suos, quibus vescamini usque ad saturitatem, nullius impetum formidantes.	2020-04-20	Liber_Leviticus
1100000455	quod si dixeritis: quid comedemus anno septimo, si non severimus, neque collegerimus fruges nostras? dabo benedictionem meam vobis anno sexto, et faciet fructus trium annorum:seretisque anno octavo, et comedetis veteres fruges usque ad nonum annum: donec nova nascantur, edetis vetera.	2020-04-20	Liber_Leviticus
1100000456	terra quoque non vendetur in perpetuum, quia mea est, et vos advenae et coloni mei estis:unde cuncta regio possessionis vestrae sub redemptionis conditione vendetur.	2020-04-20	Liber_Leviticus
1100000457	si attenuatus frater tuus vendiderit possessiunculam suam, et voluerit propinquus eius, potest redimere quod ille vendiderat.	2020-04-20	Liber_Leviticus
1100000458	sin autem non habuerit proximum, et ipse pretium ad redimendum potuerit invenire,computabuntur fructus ex eo tempore quo vendidit: et quod reliquum est, reddet emptori, sicque recipiet possessionem suam.	2020-04-20	Liber_Leviticus
1100000459	quod si non invenerit manus eius ut reddat pretium, habebit emptor quod emerat, usque ad annum iubilaeum.  in ipso enim omnis venditio redibit ad dominum et ad possessorem pristinum.	2020-04-20	Liber_Leviticus
1100000460	qui vendiderit domum intra urbis muros, habebit licentiam redimendi, donec unus impleatur annus.	2020-04-20	Liber_Leviticus
1100000461	si non redemerit, et anni circulus fuerit evolutus, emptor possidebit eam, et posteri eius in perpetuum, et redimi non poterit, etiam in iubilaeo.	2020-04-20	Liber_Leviticus
1100000462	sin autem in villa domus, quae muros non habet, agrorum iure vendetur: si ante redempta non fuerit, in iubilaeo revertetur ad dominum.	2020-04-20	Liber_Leviticus
1100000463	aedes levitarum quae in urbibus sunt, semper possunt redimi:si redemptae non fuerint, in iubilaeo revertentur ad dominos, quia domus urbium levitarum pro possessionibus sunt inter filios israel.	2020-04-20	Liber_Leviticus
1100000464	suburbana autem eorum non veneant, quia possessio sempiterna est.	2020-04-20	Liber_Leviticus
1100000465	si attenuatus fuerit frater tuus, et infirmus manu, et susceperis eum quasi advenam et peregrinum, et vixerit tecum,ne accipias usuras ab eo, nec amplius quam dedisti: time deum tuum, ut vivere possit frater tuus apud te.	2020-04-20	Liber_Leviticus
1100000466	pecuniam tuam non dabis ei ad usuram, et frugum superabundantiam non exiges.	2020-04-20	Liber_Leviticus
1100000467	ego dominus deus vester, qui eduxi vos de terra aegypti, ut darem vobis terram chanaan, et essem vester deus.	2020-04-20	Liber_Leviticus
1100000468	si paupertate compulsus vendiderit se tibi frater tuus, non eum opprimes servitute famulorum,sed quasi mercenarius et colonus erit: usque ad annum iubilaeum operabitur apud te,et postea egredietur cum liberis suis, et revertetur ad cognationem, ad possessionem patrum suorum.	2020-04-20	Liber_Leviticus
1100000469	mei enim servi sunt, et ego eduxi eos de terra aegypti: non veneant conditione servorum:ne affligas eum per potentiam, sed metuito deum tuum.	2020-04-20	Liber_Leviticus
1100000470	servus et ancilla sint vobis de nationibus quae in circuitu vestro sunt:et de advenis qui peregrinantur apud vos, vel qui ex his nati fuerint in terra vestra, hos habebitis famulos:et haereditario iure transmittetis ad posteros, ac possidebitis in aeternum: fratres autem vestros filios israel ne opprimatis per potentiam.	2020-04-20	Liber_Leviticus
1100000471	si invaluerit apud vos manus advenae atque peregrini, et attenuatus frater tuus vendiderit se ei, aut cuiquam de stirpe eius:post venditionem potest redimi.  qui voluerit ex fratribus suis, redimet eum,et patruus, et patruelis, et consanguineus, et affinis.  sin autem et ipse potuerit, redimet se,supputatis dumtaxat annis a tempore venditionis suae usque ad annum iubilaeum: et pecunia, qua venditus fuerat, iuxta annorum numerum, et rationem mercenarii supputata.	2020-04-20	Liber_Leviticus
1100000472	si plures fuerint anni qui remanent usque ad iubilaeum, secundum hos reddet et pretium:si pauci, ponet rationem cum eo iuxta annorum numerum, et reddet emptori quod reliquum est annorum,quibus ante servivit mercedibus imputatis: non affliget eum violenter in conspectu tuo.	2020-04-20	Liber_Leviticus
1100000473	quod si per haec redimi non potuerit, anno iubilaeo egredietur cum liberis suis.	2020-04-20	Liber_Leviticus
1100000474	mei enim sunt servi filii israel, quos eduxi de terra aegypti.	2020-04-20	Liber_Leviticus
1100000475	caput 26 ego dominus deus vester: non facietis vobis idolum, et sculptile, nec titulos erigetis, nec insignem lapidem ponetis in terra vestra, ut adoretis eum.  ego enim sum dominus deus vester.	2020-04-20	Liber_Leviticus
1100000476	custodite sabbata mea, et pavete ad sanctuarium meum.  ego dominus.	2020-04-20	Liber_Leviticus
1100000477	si in praeceptis meis ambulaveritis, et mandata mea custodieritis, et feceritis ea, dabo vobis pluvias temporibus suis,et terra gignet germen suum, et pomis arbores replebuntur.	2020-04-20	Liber_Leviticus
1100000478	apprehendet messium tritura vindemiam, et vindemia occupabit sementem: et comedetis panem vestrum in saturitate, et absque pavore habitabitis in terra vestra.	2020-04-20	Liber_Leviticus
1100000479	dabo pacem in finibus vestris: dormietis, et non erit qui exterreat.  auferam malas bestias, et gladius non transibit terminos vestros.	2020-04-20	Liber_Leviticus
1100000480	persequemini inimicos vestros, et corruent coram vobis.	2020-04-20	Liber_Leviticus
1100000481	persequentur quinque de vestris centum alienos, et centum de vobis decem millia: cadent inimici vestri gladio in conspectu vestro.	2020-04-20	Liber_Leviticus
1100000482	respiciam vos, et crescere faciam: multiplicabimini, et firmabo pactum meum vobiscum.	2020-04-20	Liber_Leviticus
1100000483	comedetis vetustissima veterum, et vetera novis supervenientibus proiicietis.	2020-04-20	Liber_Leviticus
1100000484	ponam tabernaculum meum in medio vestri, et non abiiciet vos anima mea.	2020-04-20	Liber_Leviticus
1100000485	ambulabo inter vos, et ero deus vester, vosque eritis populus meus.	2020-04-20	Liber_Leviticus
1100000486	ego dominus deus vester, qui eduxi vos de terra aegyptiorum, ne serviretis eis: et qui confregi catenas cervicum vestrarum, ut incederetis erecti.	2020-04-20	Liber_Leviticus
1100000487	quod si non audieritis me, nec feceritis omnia mandata mea,si spreveritis leges meas, et iudicia mea contempseritis, ut non faciatis ea quae a me constituta sunt, et ad irritum perducatis pactum meum:ego quoque haec faciam vobis: visitabo vos velociter in egestate, et ardore, qui conficiat oculos vestros, et consumat animas vestras.  frustra seretis sementem, quae ab hostibus devorabitur.	2020-04-20	Liber_Leviticus
1100000488	ponam faciem meam contra vos, et corruetis coram hostibus vestris, et subiiciemini his qui oderunt vos: fugietis, nemine persequente.	2020-04-20	Liber_Leviticus
1100000489	sin autem nec sic obedieritis mihi, addam correptiones vestras septuplum propter peccata vestra,et conteram superbiam duritiae vestrae.  daboque vobis caelum desuper sicut ferrum, et terram aeneam.	2020-04-20	Liber_Leviticus
1100000490	consumetur incassum labor vester, non proferet terra germen, nec arbores poma praebebunt.	2020-04-20	Liber_Leviticus
1100000491	si ambulaveritis ex adverso mihi, nec volueritis audire me, addam plagas vestras in septuplum propter peccata vestra:immittamque in vos bestias agri, quae consumant vos, et pecora vestra, et ad paucitatem cuncta redigant, desertaeque fiant viae vestrae.	2020-04-20	Liber_Leviticus
1100000492	quod si nec sic volueritis recipere disciplinam, sed ambulaveritis ex adverso mihi:ego quoque contra vos adversus incedam, et percutiam vos septies propter peccata vestra,inducamque super vos gladium ultorem foederis mei.  cumque confugeritis in urbes, mittam pestilentiam in medio vestri, et trademini in manibus hostium,postquam confregero baculum panis vestri: ita ut decem mulieres in uno clibano coquant panes, et reddant eos ad pondus: et comedetis, et non saturabimini.	2020-04-20	Liber_Leviticus
1100000493	sin autem nec per haec audieritis me, sed ambulaveritis contra me:et ego incedam adversus vos in furore contrario, et corripiam vos septem plagis propter peccata vestra:ita ut comedatis carnes filiorum vestrorum et filiarum vestrarum.	2020-04-20	Liber_Leviticus
1100000494	destruam excelsa vestra, et simulacra confringam.  cadetis inter ruinas idolorum vestrorum, et abominabitur vos anima mea,in tantum ut urbes vestras redigam in solitudinem, et deserta faciam sanctuaria vestra, nec recipiam ultra odorem suavissimum.	2020-04-20	Liber_Leviticus
1100000495	disperdamque terram vestram, et stupebunt super ea inimici vestri, cum habitatores illius fuerint.	2020-04-20	Liber_Leviticus
1100000496	vos autem dispergam in gentes, et evaginabo post vos gladium, eritque terra vestra deserta, et civitates vestrae dirutae.	2020-04-20	Liber_Leviticus
1100000497	tunc placebunt terrae sabbata sua cunctis diebus solitudinis suae: quando fueritisin terra hostili, sabbatizabit, et requiescet in sabbatis solitudinis suae, eo quod non requieverit in sabbatis vestris quando habitabatis in ea.	2020-04-20	Liber_Leviticus
1100000498	et qui de vobis remanserint, dabo pavorem in cordibus eorum in regionibus hostium, terrebit eos sonitus folii volantis, et ita fugient quasi gladium: cadent, nullo persequente,et corruent singuli super fratres suos, quasi bella fugientes, nemo vestrum inimicis audebit resistere.	2020-04-20	Liber_Leviticus
1100000499	peribitis inter gentes, et hostilis vos terra consumet.	2020-04-20	Liber_Leviticus
1100000500	quod si et de iis aliqui remanserint, tabescent in iniquitatibus suis, in terra inimicorum suorum, et propter peccata patrum suorum et sua affligentur:donec confiteantur iniquitates suas, et maiorum suorum, quibus praevaricati sunt in me, et ambulaverunt ex adverso mihi.	2020-04-20	Liber_Leviticus
1100000501	ambulabo igitur et ego contra eos, et inducam illos in terram hostilem, donec erubescat incircumcisa mens eorum: tunc orabunt pro impietatibus suis.	2020-04-20	Liber_Leviticus
1100000502	et recordabor foederis mei, quod pepigi cum iacob, et isaac, et abraham.  terrae quoque memor ero:quae cum relicta fuerit ab eis, complacebit sibi in sabbatis suis, patiens solitudinem propter illos.  ipsi vero rogabunt pro peccatis suis, eo quod abiecerint iudicia mea, et leges meas despexerint.	2020-04-20	Liber_Leviticus
1100000503	et tamen etiam cum essent in terra hostili, non penitus abieci eos, neque sic despexi ut consumerentur, et irritum facerent pactum meum cum eis.  ego enim sum dominus deus eorum,et recordabor foederis mei pristini, quando eduxi eos de terra aegypti in conspectu gentium, ut essem deus eorum.  ego dominus.	2020-04-20	Liber_Leviticus
1100000504	haec sunt iudicia atque praecepta et leges quas dedit dominus inter se et filios israel in monte sinai per manum moysi.	2020-04-20	Liber_Leviticus
1100000505	caput 27 locutusque est dominus ad moysen, dicens:loquere filiis israel, et dices ad eos: homo qui votum fecerit, et spoponderit deo animam suam, sub aestimatione dabit pretium.	2020-04-20	Liber_Leviticus
1100000506	si fuerit masculus a vigesimo anno usque ad sexagesimum annum, dabit quinquaginta siclos argenti ad mensuram sanctuarii:si mulier, triginta.	2020-04-20	Liber_Leviticus
1100000507	a quinto autem anno usque ad vigesimum, masculus dabit viginti siclos: femina, decem.	2020-04-20	Liber_Leviticus
1100000508	ab uno mense usque ad annum quintum, pro masculo dabuntur quinque sicli: pro femina, tres.	2020-04-20	Liber_Leviticus
1100000509	sexagenarius et ultra masculus dabit quindecim siclos: femina, decem.	2020-04-20	Liber_Leviticus
1100000510	si pauper fuerit, et aestimationem reddere non valebit, stabit coram sacerdote: et quantum ille aestimaverit, et viderit eum posse reddere, tantum dabit.	2020-04-20	Liber_Leviticus
1100000511	animal autem, quod immolari potest domino, si quis voverit, sanctum erit,et mutari non poterit, id est, nec melius malo, nec peius bono: quod si mutaverit, et ipsum quod mutatum est, et illud pro quo mutatum est, consecratum erit domino.	2020-04-20	Liber_Leviticus
1100000512	animal immundum, quod immolari domino non potest, si quis voverit, adducetur ante sacerdotem:qui iudicans utrum bonum an malum sit, statuet pretium.	2020-04-20	Liber_Leviticus
1100000513	quod si dare voluerit is qui offert, addet supra aestimationem quintam partem.	2020-04-20	Liber_Leviticus
1100000514	homo si voverit domum suam, et sanctificaverit domino, considerabit eam sacerdos utrum bona an mala sit, et iuxta pretium, quod ab eo fuerit constitutum, venundabitur:sin autem ille qui voverat, voluerit redimere eam, dabit quintam partem aestimationis supra, et habebit domum.	2020-04-20	Liber_Leviticus
1100000515	quod si agrum possessionis suae voverit, et consecraverit domino, iuxta mensuram sementis aestimabitur pretium: si triginta modiis hordei seritur terra, quinquaginta siclis venundetur argenti.	2020-04-20	Liber_Leviticus
1100000516	si statim ab anno incipientis iubilaei voverit agrum, quanto valere potest, tanto aestimabitur.	2020-04-20	Liber_Leviticus
1100000517	sin autem post aliquantum temporis, supputabit sacerdos pecuniam iuxta annorum, qui reliqui sunt, numerum usque ad iubilaeum, et detrahetur ex pretio.	2020-04-20	Liber_Leviticus
1100000518	quod si voluerit redimere agrum ille qui voverat, addet quintam partem aestimatae pecuniae, et possidebit eum.	2020-04-20	Liber_Leviticus
1100000519	sin autem noluerit redimere, sed alteri cuilibet fuerit venundatus, ultra eum qui voverat redimere non poterit.	2020-04-20	Liber_Leviticus
1100000520	quia cum iubilaei venerit dies, sanctificatus erit domino, et possessio consecrata ad ius pertinet sacerdotum.	2020-04-20	Liber_Leviticus
1100000521	si ager emptus est, et non de possessione maiorum sanctificatus fuerit domino,supputabit sacerdos iuxta annorum numerum usque ad iubilaeum, pretium: et dabit ille qui voverat eum, domino.	2020-04-20	Liber_Leviticus
1100000522	in iubilaeo autem revertetur ad priorem dominum, qui vendiderat eum, et habuerat in sorte possessionis suae.	2020-04-20	Liber_Leviticus
1100000523	omnis aestimatio siclo sanctuarii ponderabitur.  siclus viginti obolos habet.	2020-04-20	Liber_Leviticus
1100000524	primogenita, quae ad dominum pertinent, nemo sanctificare poterit et vovere: sive bos, sive ovis fuerit, domini sunt.	2020-04-20	Liber_Leviticus
1100000525	quod si immundum est animal, redimet qui obtulit, iuxta aestimationem tuam, et addet quintam partem pretii: si redimere noluerit, vendetur alteri quantocumque a te fuerit aestimatum.	2020-04-20	Liber_Leviticus
1100000526	omne quod domino consecratur, sive homo fuerit, sive animal, sive ager, non vendetur, nec redimi poterit.  quidquid semel fuerit consecratum, sanctum sanctorum erit domino:et omnis consecratio, quae offertur ab homine, non redimetur, sed morte morietur.	2020-04-20	Liber_Leviticus
1100000527	omnes decimae terrae, sive de frugibus, sive de pomis arborum, domini sunt, et illi sanctificantur.	2020-04-20	Liber_Leviticus
1100000528	si quis autem voluerit redimere decimas suas, addet quintam partem earum.	2020-04-20	Liber_Leviticus
1100000529	omnium decimarum bovis et ovis et caprae, quae sub pastoris virga transeunt, quidquid decimum venerit, sanctificabitur domino.	2020-04-20	Liber_Leviticus
1100000530	non eligetur nec bonum nec malum, nec altero commutabitur, si quis mutaverit: et quod mutatum est, et pro quo mutatum est, sanctificabitur domino, et non redimetur.	2020-04-20	Liber_Leviticus
1100000531	haec sunt praecepta, quae mandavit dominus moysi ad filios israel in monte sinai.	2020-04-20	Liber_Leviticus
