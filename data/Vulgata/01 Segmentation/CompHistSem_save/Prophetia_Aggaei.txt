1100000001	prophetia aggaei caput 1 in anno secundo darii regis, in mense sexto, in die una mensis, factum est verbum domini in manu aggaei prophetae, ad zorobabel, filium salathiel, ducem iuda, et ad iesum, filium iosedec, sacerdotem magnum, dicens:haec ait dominus exercituum, dicens: populus iste dicit: nondum venit tempus domus domini aedificandae.	2020-04-20	Prophetia_Aggaei
1100000002	et factum est verbum domini in manu aggaei prophetae, dicens: numquid tempus vobis est ut habitetis in domibus laqueatis, et domus ista deserta? et nunc haec dicit dominus exercituum: ponite corda vestra super vias vestras.	2020-04-20	Prophetia_Aggaei
1100000003	seminastis multum, et intulistis parum; comedistis, et non estis satiati; bibistis, et non estis inebriati; operuistis vos, et non estis calefacti; et qui mercedes congregavit, misit eas in sacculum pertusum.	2020-04-20	Prophetia_Aggaei
1100000004	haec dicit dominus exercituum: ponite corda vestra super vias vestras; ascendite in montem, portate ligna, et aedificate domum: et acceptabilis mihi erit, et glorificabor, dicit dominus.	2020-04-20	Prophetia_Aggaei
1100000005	respexistis ad amplius, et ecce factum est minus; et intulistis in domum, et exsufflavi illud: quam ob causam?  dicit dominus exercituum: quia domus mea deserta est, et vos festinatis unusquisque in domum suam.	2020-04-20	Prophetia_Aggaei
1100000006	propter hoc super vos prohibiti sunt caeli ne darent rorem, et terra prohibita est ne daret germen suum: et vocavi siccitatem super terram, et super montes, et super triticum, et super vinum, et super oleum, et quaecumque profert humus, et super homines, et super iumenta, et super omnem laborem manuum.	2020-04-20	Prophetia_Aggaei
1100000007	et audivit zorobabel, filius salathiel, et iesus, filius iosedec, sacerdos magnus, et omnes reliquiae populi, vocem domini dei sui, et verba aggaei prophetae, sicut misit eum dominus deus eorum ad eos, et timuit populus a facie domini.	2020-04-20	Prophetia_Aggaei
1100000008	et dixit aggaeus, nuntius domini de nuntiis domini, populo dicens: ego vobiscum sum, dicit dominus.	2020-04-20	Prophetia_Aggaei
1100000009	et suscitavit dominus spiritum zorobabel, filii salathiel, ducis iuda, et spiritum iesu, filii iosedec, sacerdotis magni, et spiritum reliquorum de omni populo: et ingressi sunt, et faciebant opus in domo domini exercituum, dei sui.	2020-04-20	Prophetia_Aggaei
1100000010	caput 2 in die vigesima et quarta mensis, in sexto mense, in anno secundo darii regis.	2020-04-20	Prophetia_Aggaei
1100000011	in septimo mense, vigesima et prima mensis, factum est verbum domini in manu aggaei prophetae, dicens:loquere ad zorobabel, filium salathiel, ducem iuda, et ad iesum, filium iosedec, sacerdotem magnum, et ad reliquos populi, dicens: quis in vobis est derelictus, qui vidit domum istam in gloria sua prima? et quid vos videtis hanc nunc? numquid non ita est, quasi non sit in oculis vestris? et nunc confortare, zorobabel, dicit dominus; et confortare, iesu, fili iosedec, sacerdos magne; et confortare, omnis populus terrae, dicit dominus exercituum: et facite (quoniam ego vobiscum sum, dicit dominus exercituum) verbum quod pepigi vobiscum cum egrederemini de terra aegypti: et spiritus meus erit in medio vestrum: nolite timere.	2020-04-20	Prophetia_Aggaei
1100000012	quia haec dicit dominus exercituum: adhuc unum modicum est, et ego commovebo caelum, et terram, et mare, et aridam.	2020-04-20	Prophetia_Aggaei
1100000013	et movebo omnes gentes, et veniet desideratus cunctis gentibus: et implebo domum istam gloria, dicit dominus exercituum.	2020-04-20	Prophetia_Aggaei
1100000014	meum est argentum, et meum est aurum, dicit dominus exercituum.	2020-04-20	Prophetia_Aggaei
1100000015	magna erit gloria domus istius novissimae plus quam primae, dicit dominus exercituum: et in loco isto dabo pacem, dicit dominus exercituum.	2020-04-20	Prophetia_Aggaei
1100000016	in vigesima et quarta noni mensis, in anno secundo darii regis, factum est verbum domini ad aggaeum prophetam, dicens:haec dicit dominus exercituum: interroga sacerdotes legem, dicens:si tulerit homo carnem sanctificatam in ora vestimenti sui, et tetigerit de summitate eius panem, aut pulmentum, aut vinum, aut oleum, aut omnem cibum, numquid sanctificabitur?  respondentes autem sacerdotes, dixerunt: non.	2020-04-20	Prophetia_Aggaei
1100000017	et dixit aggaeus: si tetigerit pollutus in anima ex omnibus his, numquid contaminabitur?  et responderunt sacerdotes, et dixerunt: contaminabitur.	2020-04-20	Prophetia_Aggaei
1100000018	et respondit aggaeus, et dixit: sic populus iste, et sic gens ista ante faciem meam, dicit dominus, et sic omne opus manuum eorum: et omnia quae obtulerunt ibi, contaminata erunt.	2020-04-20	Prophetia_Aggaei
1100000019	et nunc ponite corda vestra a die hac et supra, antequam poneretur lapis super lapidem in templo domini.	2020-04-20	Prophetia_Aggaei
1100000020	cum accederetis ad acervum viginti modiorum, et fierent decem; et intraretis ad torcular, ut exprimeretis quinquaginta lagenas, et fiebant viginti.	2020-04-20	Prophetia_Aggaei
1100000021	percussi vos vento urente, et aurugine, et grandine omnia opera manuum vestrarum: et non fuit in vobis qui reverteretur ad me, dicit dominus.	2020-04-20	Prophetia_Aggaei
1100000022	ponite corda vestra ex die ista, et in futurum, a die vigesima et quarta noni mensis: a die qua fundamenta iacta sunt templi domini, ponite super cor vestrum.	2020-04-20	Prophetia_Aggaei
1100000023	numquid iam semen in germine est, et adhuc vinea, et ficus, et malogranatum, et lignum olivae non floruit?  ex die ista benedicam.	2020-04-20	Prophetia_Aggaei
1100000024	et factum est verbum domini secundo ad aggaeum in vigesima et quarta mensis, dicens:loquere ad zorobabel ducem iuda, dicens: ego movebo caelum pariter et terram, et subvertam solium regnorum, et conteram fortitudinem regni gentium: et subvertam quadrigam et ascensorem eius, et descendent equi, et ascensores eorum, vir in gladio fratris sui.	2020-04-20	Prophetia_Aggaei
1100000025	in die illa, dicit dominus exercituum, assumam te, zorobabel, fili salathiel, serve meus, dicit dominus: et ponam te quasi signaculum, quia te elegi, dicit dominus exercituum.	2020-04-20	Prophetia_Aggaei
