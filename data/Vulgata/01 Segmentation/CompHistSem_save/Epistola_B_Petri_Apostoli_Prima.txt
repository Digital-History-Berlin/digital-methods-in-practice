1100000001	epistola b. petri apostoli prima caput 1 petrus apostolus iesu christi, electis advenis dispersionis ponti, galatiae, cappadociae, asiae, et bithyniae,secundum praescientiam dei patris, in sanctificationem spiritus, in obedientiam, et aspersionem sanguinis iesu christi.  gratia vobis, et pax multiplicetur.	2020-04-20	Epistola_B_Petri_Apostoli_Prima
1100000002	benedictus deus et pater domini nostri iesu christi, qui secundum misericordiam suam magnam regeneravit nos in spem vivam, per resurrectionem iesu christi ex mortuis,in haereditatem incorruptibilem, et incontaminatam, et immarcescibilem, conservatam in caelis in vobis,qui in virtute dei custodimini per fidem in salutem, paratam revelari in tempore novissimo.	2020-04-20	Epistola_B_Petri_Apostoli_Prima
1100000003	in quo exsultabis, modicum nunc si oportet contristari in variis tentationibus:ut probatio vestrae fidei multo pretiosior auro (quod per ignem probatur) inveniatur in laudem, et gloriam, et honorem in revelatione iesu christi:quem cum non videritis, diligitis: in quem nunc quoque non videntes creditis: credentes autem exsultabitis laetitia inenarrabili, et glorificata:reportantes finem fidei vestrae, salutem animarum.	2020-04-20	Epistola_B_Petri_Apostoli_Prima
1100000004	de qua salute exquisierunt, atque scrutati sunt prophetae, qui de futura in vobis gratia prophetaverunt:scrutantes in quod vel quale tempus significaret in eis spiritus christi: praenuntians eas quae in christo sunt passiones, et posteriores glorias:quibus revelatum est quia non sibimetipsis, vobis autem ministrabant ea quae nunc nuntiata sunt vobis per eos qui evangelizaverunt vobis, spiritu sancto misso de caelo, in quem desiderant angeli prospicere.	2020-04-20	Epistola_B_Petri_Apostoli_Prima
1100000005	propter quod succincti lumbos mentis vestrae, sobrii, perfecte sperate in eam, quae offertur vobis, gratiam, in revelationem iesu christi:quasi filii obedientiae, non configurati prioribus ignorantiae vestrae desideriis:sed secundum eum qui vocavit vos, sanctum: et ipsi in omni conversatione sancti sitis:quoniam scriptum est: sancti eritis, quoniam ego sanctus sum.	2020-04-20	Epistola_B_Petri_Apostoli_Prima
1100000006	et si patrem invocatis eum, qui sine acceptione personarum iudicat secundum uniuscuiusque opus, in timore incolatus vestri tempore conversamini.	2020-04-20	Epistola_B_Petri_Apostoli_Prima
1100000007	scientes quod non corruptibilibus, auro vel argento, redempti estis de vana vestra conversatione paternae traditionis:sed pretioso sanguine quasi agni immaculati christi, et incontaminati:praecogniti quidem ante mundi constitutionem, manifestati autem novissimis temporibus propter vos,qui per ipsum fideles estis in deo, qui suscitavit eum a mortuis, et dedit ei gloriam, ut fides vestra et spes esset in deo:animas vestras castificantes in obedientia caritatis, in fraternitatis amore, simplici ex corde invicem diligite attentius:renati non ex semine corruptibili, sed incorruptibili per verbum dei vivi, et permanentis in aeternum:quia omnis caro ut foenum: et omnis gloria eius tamquam flos foeni: exaruit foenum, et flos eius decidit.	2020-04-20	Epistola_B_Petri_Apostoli_Prima
1100000008	verbum autem domini manet in aeternum: hoc est autem verbum, quod evangelizatum est in vos.	2020-04-20	Epistola_B_Petri_Apostoli_Prima
1100000009	caput 2 deponentes igitur omnem malitiam, et omnem dolum, et simulationes, et invidias, et omnes detractiones,sicut modo geniti infantes, rationabile, sine dolo lac concupiscite: ut in eo crescatis in salutem:si tamen gustastis quoniam dulcis est dominus.	2020-04-20	Epistola_B_Petri_Apostoli_Prima
1100000010	ad quem accedentes lapidem vivum, ab hominibus quidem reprobatum, a deo autem electum, et honorificatum:et ipsi tamquam lapides vivi superaedificamini, domus spiritualis, sacerdotium sanctum, offerre spirituales hostias, acceptabiles deo per iesum christum.	2020-04-20	Epistola_B_Petri_Apostoli_Prima
1100000011	propter quod continet scriptura: ecce pono in sion lapidem summum angularem, electum, pretiosum: et qui crediderit in eum, non confundetur.	2020-04-20	Epistola_B_Petri_Apostoli_Prima
1100000012	vobis igitur honor credentibus: non credentibus autem lapis, quem reprobaverunt aedificantes: hic factus est in caput anguli,et lapis offensionis, et petra scandali, his qui offendunt verbo, nec credunt in quo et positi sunt.	2020-04-20	Epistola_B_Petri_Apostoli_Prima
1100000013	vos autem genus electum, regale sacerdotium, gens sancta, populus acquisitionis: ut virtutes annuntietis eius qui de tenebris vos vocavit in admirabile lumen suum.	2020-04-20	Epistola_B_Petri_Apostoli_Prima
1100000014	qui aliquando non populus, nunc autem populus dei: qui non consecuti misericordiam, nunc autem misericordiam consecuti.	2020-04-20	Epistola_B_Petri_Apostoli_Prima
1100000015	carissimi, obsecro vos tamquam advenas et peregrinos abstinere vos a carnalibus desideriis, quae militant adversus animam,conversationem vestram inter gentes habentes bonam: ut in eo quod detrectant de vobis tamquam de malefactoribus, ex bonis operibus vos considerantes, glorificent deum in die visitationis.	2020-04-20	Epistola_B_Petri_Apostoli_Prima
1100000016	subiecti igitur estote omni humanae creaturae propter deum: sive regi quasi praecellenti:sive ducibus tamquam ab eo missis ad vindictam malefactorum, laudem vero bonorum:quia sic est voluntas dei, ut benefacientes obmutescere faciatis imprudentium hominum ignorantiam:quasi liberi, et non quasi velamen habentes malitiae libertatem, sed sicut servi dei.	2020-04-20	Epistola_B_Petri_Apostoli_Prima
1100000017	omnes honorate: fraternitatem diligite: deum timete: regem honorificate.	2020-04-20	Epistola_B_Petri_Apostoli_Prima
1100000018	servi, subditi estote in omni timore dominis, non tantum bonis et modestis, sed etiam dyscolis.	2020-04-20	Epistola_B_Petri_Apostoli_Prima
1100000019	haec est enim gratia, si propter dei conscientiam sustinet quis tristitias, patiens iniuste.	2020-04-20	Epistola_B_Petri_Apostoli_Prima
1100000020	quae enim est gloria, si peccantes, et colaphizati suffertis?  sed si bene facientes patienter sustinetis, haec est gratia apud deum.	2020-04-20	Epistola_B_Petri_Apostoli_Prima
1100000021	in hoc enim vocati estis: quia et christus passus est pro nobis, vobis relinquens exemplum ut sequamini vestigia eius:qui peccatum non fecit, nec inventus est dolus in ore eius:qui cum malediceretur, non maledicebat: cum pateretur, non comminabatur: tradebat autem iudicanti se iniuste:qui peccata nostra ipse pertulit in corpore suo super lignum; ut peccatis mortui, iustitiae vivamus: cuius livore sanati estis.	2020-04-20	Epistola_B_Petri_Apostoli_Prima
1100000022	eratis enim sicut oves errantes, sed conversi estis nunc ad pastorem, et episcopum animarum vestrarum.	2020-04-20	Epistola_B_Petri_Apostoli_Prima
1100000023	caput 3 similiter et mulieres subditae sint viris suis: ut etsi qui non credunt verbo, per mulierem conversationem sine verbo lucrifiant:considerantes in timore castam conversationem vestram.	2020-04-20	Epistola_B_Petri_Apostoli_Prima
1100000024	quarum non sit extrinsecus capillatura, aut circumdatio auri, aut indumenti vestimentorum cultus:sed qui absconditus est cordis homo, in incorruptibilitate quieti, et modesti spiritus, qui est in conspectu dei locuples.	2020-04-20	Epistola_B_Petri_Apostoli_Prima
1100000025	sic enim aliquando et sanctae mulieres, sperantes in deo, ornabant se, subiectae propriis viris.	2020-04-20	Epistola_B_Petri_Apostoli_Prima
1100000026	sicut sara obediebat abrahae, dominum eum vocans: cuius estis filiae benefacientes, et non pertimentes ullam perturbationem.	2020-04-20	Epistola_B_Petri_Apostoli_Prima
1100000027	viri similiter cohabitantes secundum scientiam, quasi infirmiori vasculo muliebri impartientes honorem, tamquam et cohaeredibus gratiae vitae: ut non impediantur orationes vestrae.	2020-04-20	Epistola_B_Petri_Apostoli_Prima
1100000028	in fine autem omnes unanimes, compatientes fraternitatis amatores, misericordes, modesti, humiles:non reddentes malum pro malo, nec maledictum pro maledicto, sed e contrario benedicentes: quia in hoc vocati estis, ut benedictionem haereditate possideatis.	2020-04-20	Epistola_B_Petri_Apostoli_Prima
1100000029	qui enim vult vitam diligere, et dies videre bonos, coerceat linguam suam a malo, et labia eius ne loquantur dolum.	2020-04-20	Epistola_B_Petri_Apostoli_Prima
1100000030	declinet a malo, et faciat bonum: inquirat pacem, et sequatur eam:quia oculi domini super iustos, et aures eius in preces eorum: vultus autem domini super facientes mala.	2020-04-20	Epistola_B_Petri_Apostoli_Prima
1100000031	et quis est qui vobis noceat, si boni aemulatores fueritis? sed et si quid patimini propter iustitiam, beati.  timorem autem eorum ne timueritis, et non conturbemini.	2020-04-20	Epistola_B_Petri_Apostoli_Prima
1100000032	dominum autem christum sanctificate in cordibus vestris, parati semper ad satisfactionem omni poscenti vos rationem de ea, quae in vobis est, spe.	2020-04-20	Epistola_B_Petri_Apostoli_Prima
1100000033	sed cum modestia, et timore, conscientiam habentes bonam: ut in eo, quod detrahunt vobis, confundantur, qui calumniantur vestram bonam in christo conversationem.	2020-04-20	Epistola_B_Petri_Apostoli_Prima
1100000034	melius est enim benefacientes (si voluntas dei velit) pati, quam malefacientes.	2020-04-20	Epistola_B_Petri_Apostoli_Prima
1100000035	quia et christus semel pro peccatis nostris mortuus est, iustus pro iniustis, ut nos offerret deo, mortificatus quidem carne, vivificatus autem spiritu.	2020-04-20	Epistola_B_Petri_Apostoli_Prima
1100000036	in quo et his, qui in carcere erant, spiritibus veniens praedicavit:qui increduli fuerant aliquando, quando exspectabant dei patientiam in diebus noe, cum fabricaretur arca: in qua pauci, id est octo animae, salvae factae sunt per aquam.	2020-04-20	Epistola_B_Petri_Apostoli_Prima
1100000037	quod et vos nunc similis formae salvos fecit baptisma: non carnis depositio sordium, sed conscientiae bonae interrogatio in deum per resurrectionem iesu christi.	2020-04-20	Epistola_B_Petri_Apostoli_Prima
1100000038	qui est in dextera dei, deglutiens mortem ut vitae aeternae haeredes efficeremur: profectus in caelum subiectis sibi angelis, et potestatibus, et virtutibus.	2020-04-20	Epistola_B_Petri_Apostoli_Prima
1100000039	caput 4 christo igitur passo in carne, et vos eadem cogitatione armamini: quia qui passus est in carne, desiit a peccatis:ut iam non desideriis hominum, sed voluntati dei, quod reliquum est in carne vivat temporis.	2020-04-20	Epistola_B_Petri_Apostoli_Prima
1100000040	sufficit enim praeteritum tempus ad voluntatem gentium consummandam his qui ambulaverunt in luxuriis, desideriis, vinolentiis, comessationibus, potationibus, et illicitis idolorum cultibus.	2020-04-20	Epistola_B_Petri_Apostoli_Prima
1100000041	in quo admirantur non concurrentibus vobis in eamdem luxuriae confusionem, blasphemantes.	2020-04-20	Epistola_B_Petri_Apostoli_Prima
1100000042	qui reddent rationem ei qui paratus est iudicare vivos et mortuos.	2020-04-20	Epistola_B_Petri_Apostoli_Prima
1100000043	propter hoc enim et mortuis evangelizatum est: ut iudicentur quidem secundum homines in carne, vivant autem secundum deum in spiritu.	2020-04-20	Epistola_B_Petri_Apostoli_Prima
1100000044	omnium autem finis appropinquavit.  estote itaque prudentes, et vigilate in orationibus.	2020-04-20	Epistola_B_Petri_Apostoli_Prima
1100000045	ante omnia autem, mutuam in vobismetipsis caritatem continuam habentes: quia caritas operit multitudinem peccatorum.	2020-04-20	Epistola_B_Petri_Apostoli_Prima
1100000046	hospitales invicem sine murmuratione.	2020-04-20	Epistola_B_Petri_Apostoli_Prima
1100000047	unusquisque, sicut accepit gratiam, in alterutrum illam administrantes, sicut boni dispensatores multiformis gratiae dei.	2020-04-20	Epistola_B_Petri_Apostoli_Prima
1100000048	si quis loquitur, quasi sermones dei: si quis ministrat, tamquam ex virtute, quam administrat deus: ut in omnibus honorificetur deus per iesum christum: cui est gloria et imperium in saecula saeculorum.  amen.	2020-04-20	Epistola_B_Petri_Apostoli_Prima
1100000049	carissimi, nolite peregrinari in fervore, qui ad tentationem vobis fit, quasi novi aliquid vobis contingat:sed communicantes christi passionibus gaudete, ut et in revelatione gloriae eius gaudeatis exsultantes.	2020-04-20	Epistola_B_Petri_Apostoli_Prima
1100000050	si exprobramini in nomine christi, beati eritis: quoniam quod est honoris, gloriae, et virtutis dei, et qui est eius spiritus, super vos requiescit.	2020-04-20	Epistola_B_Petri_Apostoli_Prima
1100000051	nemo autem vestrum patiatur ut homicida, aut fur, aut maledicus, aut alienorum appetitor.	2020-04-20	Epistola_B_Petri_Apostoli_Prima
1100000052	si autem ut christianus, non erubescat: glorificet autem deum in isto nomine:quoniam tempus est ut incipiat iudicium a domo dei.  si autem primum a nobis, quis finis eorum, qui non credunt dei evangelio? et si iustus vix salvabitur, impius et peccator ubi parebunt? itaque et hi, qui patiuntur secundum voluntatem dei, fideli creatori commendent animas suas in benefactis.	2020-04-20	Epistola_B_Petri_Apostoli_Prima
1100000053	caput 5 seniores ergo, qui in vobis sunt, obsecro, consenior et testis christi passionum: qui et eius, quae in futuro revelanda est, gloriae communicator:pascite qui in vobis est gregem dei, providentes non coacte, sed spontanee secundum deum: neque turpis lucri gratia, sed voluntarie:neque ut dominantes in cleris, sed forma facti gregis ex animo.	2020-04-20	Epistola_B_Petri_Apostoli_Prima
1100000054	et cum apparuerit princeps pastorum, percipietis immarcescibilem gloriae coronam.	2020-04-20	Epistola_B_Petri_Apostoli_Prima
1100000055	similiter adolescentes subditi estote senioribus.	2020-04-20	Epistola_B_Petri_Apostoli_Prima
1100000056	omnes autem invicem humilitatem insinuate, quia deus superbis resistit, humilibus autem dat gratiam.	2020-04-20	Epistola_B_Petri_Apostoli_Prima
1100000057	humiliamini igitur sub potenti manu dei, ut vos exaltet in tempore visitationis:omnem sollicitudinem vestram proiicientes in eum, quoniam ipsi cura est de vobis.	2020-04-20	Epistola_B_Petri_Apostoli_Prima
1100000058	sobrii estote, et vigilate: quia adversarius vester diabolus tamquam leo rugiens circuit, quaerens quem devoret:cui resistite fortes in fide: scientes eamdem passionem ei quae in mundo est vestrae fraternitati fieri.	2020-04-20	Epistola_B_Petri_Apostoli_Prima
1100000059	deus autem omnis gratiae, qui vocavit nos in aeternam suam gloriam in christo iesu, modicum passos ipse perficiet, confirmabit, solidabitque.	2020-04-20	Epistola_B_Petri_Apostoli_Prima
1100000060	ipsi gloria, et imperium in saecula saeculorum.  amen.	2020-04-20	Epistola_B_Petri_Apostoli_Prima
1100000061	per silvanum fidelem fratrem vobis, ut arbitror, breviter scripsi: obsecrans et contestans, hanc esse veram gratiam dei, in qua statis.	2020-04-20	Epistola_B_Petri_Apostoli_Prima
1100000062	salutat vos ecclesia quae est in babylone coelecta, et marcus filius meus.	2020-04-20	Epistola_B_Petri_Apostoli_Prima
1100000063	salutate invicem in osculo sancto.  gratia vobis omnibus qui estis in christo iesu.  amen.	2020-04-20	Epistola_B_Petri_Apostoli_Prima
