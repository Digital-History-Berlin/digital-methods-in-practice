1100000001	prophetia isaiae caput 1 visio isaiae, filii amos, quam vidit super iudam et ierusalem, in diebus oziae, ioathan, achaz, et ezechiae, regum iuda.	2020-04-20	Prophetia_Isaiae
1100000002	audite, caeli, et auribus percipe, terra, quoniam dominus locutus est.	2020-04-20	Prophetia_Isaiae
1100000003	filios enutrivi, et exaltavi; ipsi autem spreverunt me.	2020-04-20	Prophetia_Isaiae
1100000004	cognovit bos possessorem suum, et asinus praesepe domini sui; israel autem me non cognovit, et populus meus non intellexit.	2020-04-20	Prophetia_Isaiae
1100000005	vae genti peccatrici, populo gravi iniquitate, semini nequam, filiis sceleratis! dereliquerunt dominum; blasphemaverunt sanctum israel; abalienati sunt retrorsum.	2020-04-20	Prophetia_Isaiae
1100000006	super quo percutiam vos ultra, addentes praevaricationem? omne caput languidum, et omne cor moerens.	2020-04-20	Prophetia_Isaiae
1100000007	a planta pedis usque ad verticem, non est in eo sanitas; vulnus, et livor, et plaga tumens, non est circumligata, nec curata medicamine, neque fota oleo.	2020-04-20	Prophetia_Isaiae
1100000008	terra vestra deserta; civitates vestrae succensae igni: regionem vestram coram vobis alieni devorant, et desolabitur sicut in vastitate hostili.	2020-04-20	Prophetia_Isaiae
1100000009	et derelinquetur filia sion ut umbraculum in vinea, et sicut tugurium in cucumerario, et sicut civitas quae vastatur.	2020-04-20	Prophetia_Isaiae
1100000010	nisi dominus exercituum reliquisset nobis semen, quasi sodoma fuissemus, et quasi gomorrha similes essemus.	2020-04-20	Prophetia_Isaiae
1100000011	audite verbum domini, principes sodomorum; percipite auribus legem dei nostri, populus gomorrhae.	2020-04-20	Prophetia_Isaiae
1100000012	quo mihi multitudinem victimarum vestrarum? dicit dominus.	2020-04-20	Prophetia_Isaiae
1100000013	plenus sum: holocausta arietum, et adipem pinguium, et sanguinem vitulorum et agnorum et hircorum, nolui.	2020-04-20	Prophetia_Isaiae
1100000014	cum veniretis ante conspectum meum, quis quaesivit haec de manibus vestris, ut ambularetis in atriis meis? ne offeratis ultra sacrificium frustra: incensum abominatio est mihi.	2020-04-20	Prophetia_Isaiae
1100000015	neomeniam et sabbatum, et festivitates alias, non feram; iniqui sunt coetus vestri.	2020-04-20	Prophetia_Isaiae
1100000016	calendas vestras, et solemnitates vestras odivit anima mea: facta sunt mihi molesta; laboravi sustinens.	2020-04-20	Prophetia_Isaiae
1100000017	et cum extenderitis manus vestras, avertam oculos meos a vobis, et cum multiplicaveritis orationem, non exaudiam: manus enim vestrae sanguine plenae sunt.	2020-04-20	Prophetia_Isaiae
1100000018	lavamini, mundi estote; auferte malum cogitationum vestrarum ab oculis meis: quiescite agere perverse, discite benefacere; quaerite iudicium, subvenite oppresso, iudicate pupillo, defendite viduam.	2020-04-20	Prophetia_Isaiae
1100000019	et venite, et arguite me, dicit dominus.	2020-04-20	Prophetia_Isaiae
1100000020	si fuerint peccata vestra ut coccinum, quasi nix dealbabuntur; et si fuerint rubra quasi vermiculus, velut lana alba erunt.	2020-04-20	Prophetia_Isaiae
1100000021	si volueritis, et audieritis me, bona terrae comeditis.	2020-04-20	Prophetia_Isaiae
1100000022	quod si nolueritis, et me ad iracundiam provocaveritis, gladius devorabit vos, quia os domini locutum est.	2020-04-20	Prophetia_Isaiae
1100000023	quomodo facta est meretrix civitas fidelis, plena iudicii? iustitia habitavit in ea, nunc autem homicidae.	2020-04-20	Prophetia_Isaiae
1100000024	argentum tuum versum est in scoriam; vinum tuum mistum est aqua.	2020-04-20	Prophetia_Isaiae
1100000025	principes tui infideles, socii furum.	2020-04-20	Prophetia_Isaiae
1100000026	omnes diligunt munera, sequuntur retributiones.	2020-04-20	Prophetia_Isaiae
1100000027	pupillo non iudicant, et causa viduae non ingreditur ad illos.	2020-04-20	Prophetia_Isaiae
1100000028	propter hoc ait dominus, deus exercituum, fortis israel: heu!  consolabor super hostibus meis, et vindicabor de inimicis meis.	2020-04-20	Prophetia_Isaiae
1100000029	et convertam manum meam ad te, et excoquam ad puram scoriam tuam, et auferam omne stannum tuum.	2020-04-20	Prophetia_Isaiae
1100000030	et restituam iudices tuos ut fuerunt prius, et consiliarios tuos sicut antiquitus; post haec vocaberis civitas iusti, urbs fidelis.	2020-04-20	Prophetia_Isaiae
1100000031	sion in iudicio redimetur, et reducent eam in iustitia.	2020-04-20	Prophetia_Isaiae
1100000032	et conteret scelestos, et peccatores simul; et qui dereliquerunt dominum consumentur.	2020-04-20	Prophetia_Isaiae
1100000033	confundentur enim ab idolis quibus sacrificaverunt, et erubescetis super hortis quos elegeratis, cum fueritis velut quercus defluentibus foliis, et velut hortus absque aqua.	2020-04-20	Prophetia_Isaiae
1100000034	et erit fortitudo vestra ut favilla stuppae, et opus vestrum quasi scintilla, et succendetur utrumque simul, et non erit qui extinguat.	2020-04-20	Prophetia_Isaiae
1100000035	caput 2 verbum quod vidit isaias, filius amos, super iuda et ierusalem.	2020-04-20	Prophetia_Isaiae
1100000036	et erit in novissimis diebus: praeparatus mons domus domini in vertice montium, et elevabitur super colles; et fluent ad eum omnes gentes, et ibunt populi multi, et dicent: venite, et ascendamus ad montem domini, et ad domum dei iacob; et docebit nos vias suas, et ambulabimus in semitis eius, quia de sion exibit lex, et verbum domini de ierusalem.	2020-04-20	Prophetia_Isaiae
1100000037	et iudicabit gentes, et arguet populos multos; et conflabunt gladios suos in vomeres, et lanceas suas in falces.	2020-04-20	Prophetia_Isaiae
1100000038	non levabit gens contra gentem gladium, nec exercebuntur ultra ad praelium.	2020-04-20	Prophetia_Isaiae
1100000039	domus iacob, venite, et ambulemus in lumine domini.	2020-04-20	Prophetia_Isaiae
1100000040	proiecisti enim populum tuum, domum iacob, quia repleti sunt ut olim, et augeres habuerunt ut philisthiim, et pueris alienis adhaeserunt.	2020-04-20	Prophetia_Isaiae
1100000041	repleta est terra argento et auro, et non est finis thesaurorum eius.	2020-04-20	Prophetia_Isaiae
1100000042	et repleta est terra eius equis, et innumerabiles quadrigae eius.	2020-04-20	Prophetia_Isaiae
1100000043	et repleta est terra eius idolis; opus manuum suarum adoraverunt, quod fecerunt digiti eorum.	2020-04-20	Prophetia_Isaiae
1100000044	et incurvavit se homo, et humiliatus est vir; ne ergo dimittas eis.	2020-04-20	Prophetia_Isaiae
1100000045	ingredere in petram, et abscondere in fossa humo a facie timoris domini, et a gloria maiestatis eius.	2020-04-20	Prophetia_Isaiae
1100000046	oculi sublimes hominis humiliati sunt, et incurvabitur altitudo virorum; exaltabitur autem dominus solus in die illa.	2020-04-20	Prophetia_Isaiae
1100000047	quia dies domini exercituum super omnem superbum, et excelsum, et super omnem arrogantem, et humiliabitur; et super omnes cedros libani sublimes et erectas, et super omnes quercus basan, et super omnes montes excelsos, et super omnes colles elevatos, et super omnem turrim excelsam, et super omnem murum munitum, et super omnes naves tharsis, et super omne quod visu pulchrum est, et incurvabitur sublimitas hominum, et humiliabitur altitudo virorum, et elevabitur dominus solus in die illa; et idola penitus conterentur; et introibunt in speluncas petrarum, et in voragines terrae, a facie formidinis domini et a gloria maiestatis eius, cum surrexerit percutere terram.	2020-04-20	Prophetia_Isaiae
1100000048	in die illa proiiciet homo idola argenti sui, et simulacra auri sui, quae fecerat sibi ut adoraret, talpas et vespertiliones.	2020-04-20	Prophetia_Isaiae
1100000049	et ingreditur scissuras petrarum et in cavernas saxorum, a facie formidinis domini, et a gloria maiestatis eius, cum surrexerit percutere terram.	2020-04-20	Prophetia_Isaiae
1100000050	quiescite ergo ab homine, cuius spiritus in naribus eius est, quia excelsus reputatus est ipse.	2020-04-20	Prophetia_Isaiae
1100000051	caput 3 ecce enim dominator, dominus exercituum, auferet a ierusalem et a iuda validum et fortem, omne robur panis, et omne robor aquae; fortem, et virum bellatorem, iudicem, et prophetam, et ariolum, et senem; principem super quinquaginta, et honorabilem vultu et consiliarium, et sapientem de architectis, et prudentem eloquii mystici.	2020-04-20	Prophetia_Isaiae
1100000052	et dabo pueros principes eorum, et effeminati dominabuntur eis; et irruet populus, vir ad virum, et unusquisque ad proximum suum; tumultuabitur puer contra senem, et ignobilis contra nobilem.	2020-04-20	Prophetia_Isaiae
1100000053	apprehendet enim vir fratrem suum, domesticum patris sui: vestimentum tibi est, princeps esto noster, ruina autem haec sub manu tua.	2020-04-20	Prophetia_Isaiae
1100000054	respondebit in die illa, dicens: non sum medicus, et in domo mea non est panis neque vestimentum: nolite constituere me principem populi.	2020-04-20	Prophetia_Isaiae
1100000055	ruit enim ierusalem, et iudas concidit, quia lingua eorum et adinventiones eorum contra dominum, ut provocarent oculos maiestatis eius.	2020-04-20	Prophetia_Isaiae
1100000056	agnitio vultus eorum respondit eis; et peccatum suum quasi sodoma praedicaverunt, nec absconderunt.	2020-04-20	Prophetia_Isaiae
1100000057	vae animae eorum, quoniam reddita sunt eis mala! dicite iusto quoniam bene, quoniam fructum adinventionum suarum comedet.	2020-04-20	Prophetia_Isaiae
1100000058	vae impio in malum! retributio enim manuum eius fiet ei.	2020-04-20	Prophetia_Isaiae
1100000059	populum meum exactores sui spoliaverunt, et mulieres dominatae sunt eis.	2020-04-20	Prophetia_Isaiae
1100000060	popule meus, qui te beatum dicunt, ipsi te decipiunt, et viam gressuum tuorum dissipant.	2020-04-20	Prophetia_Isaiae
1100000061	stat ad iudicandum dominus, et stat ad iudicandos populos.	2020-04-20	Prophetia_Isaiae
1100000062	dominus ad iudicium veniet cum senibus populi sui, et principibus eius; vos enim depasti estis vineam, et rapina pauperis in domo vestra.	2020-04-20	Prophetia_Isaiae
1100000063	quare atteritis populum meum, et facies pauperum commolitis? dicit dominus deus exercituum.	2020-04-20	Prophetia_Isaiae
1100000064	et dixit dominus: pro eo quod elevatae sunt filiae sion, et ambulaverunt extento collo, et nutibus oculorum ibant, et plaudebant, ambulabant pedibus suis, et composito gradu incedebant; decalvabit dominus verticem filiarum sion, et dominus crinem earum nudabit.	2020-04-20	Prophetia_Isaiae
1100000065	in die illa auferet dominus ornamentum calceamentum, et lunulas, et torques, et monilia, et armillas, et mitras, et discriminalia, et periscelidas, et murenulas, et olfactoriola, et inaures, et annulos, et gemmas in fronte pendentes, et mutatoria, et palliola, et linteamina, et acus, et specula, et sindones, et vittas, et theristra.	2020-04-20	Prophetia_Isaiae
1100000066	et erit pro suavi odore foetor, et pro zona funiculus, et pro crispanti crine calvitium, et pro fascia pectorali cilicium.	2020-04-20	Prophetia_Isaiae
1100000067	pulcherrimi quoque viri tui gladio cadent, et fortes tui in praelio.	2020-04-20	Prophetia_Isaiae
1100000068	et moerebunt atque lugebunt portae eius, et desolata in terra sedebit.	2020-04-20	Prophetia_Isaiae
1100000069	caput 4 et apprehendent septem mulieres virum unum in die illa, dicentes: panem nostrum comedemus, et vestimentis nostris operiemur: tantummodo invocetur nomen tuum super nos; aufer opprobrium nostrum.	2020-04-20	Prophetia_Isaiae
1100000070	in die illa, erit germen domini in magnificentia et gloria, et fructus terrae sublimis, et exsultatio his qui salvati fuerint de israel.	2020-04-20	Prophetia_Isaiae
1100000071	et erit: omnis qui relictus fuerit in sion, et residuus in ierusalem, sanctus vocabitur, omnis qui scriptus est in vita in ierusalem.	2020-04-20	Prophetia_Isaiae
1100000072	si abluerit dominus sordes filiarum sion, et sanguinem ierusalem laverit de medio eius, in spiritu iudicii, et spiritu ardoris.	2020-04-20	Prophetia_Isaiae
1100000073	et creabit dominus super omnem locum montis sion, et ubi invocatus est, nubem per diem et fumum, et splendorem ignis flammantis in nocte: super omnem enim gloriam protectio.	2020-04-20	Prophetia_Isaiae
1100000074	et tabernaculum erit in umbraculum, diei ab aestu, et in securitatem et absconsionem a turbine et a pluvia.	2020-04-20	Prophetia_Isaiae
1100000075	caput 5 cantabo dilecto meo canticum patruelis mei vineae suae.	2020-04-20	Prophetia_Isaiae
1100000076	vinea facta est dilecto meo in cornu filio olei.	2020-04-20	Prophetia_Isaiae
1100000077	et sepivit eam, et lapides elegit ex illa, et plantavit eam electam; et aedificavit turrim in medio eius, et torcular exstruxit in ea; et exspectavit ut faceret uvas, et fecit labruscas.	2020-04-20	Prophetia_Isaiae
1100000078	nunc ergo, habitatores ierusalem et viri iuda, iudicate inter me et vineam meam.	2020-04-20	Prophetia_Isaiae
1100000079	quid est quod debui ultra facere vineae meae, et non feci ei? an quod exspectavi ut faceret uvas, et fecit labruscas? et nunc ostendam vobis quid ego faciam vineae meae: auferam sepem eius, et erit in direptionem; diruam maceriam eius, et erit in conculcationem.	2020-04-20	Prophetia_Isaiae
1100000080	et ponam eam desertam; non putabitur et non fodietur: et ascendent vepres et spinae, et nubibus mandabo ne pluant super eam imbrem.	2020-04-20	Prophetia_Isaiae
1100000081	vinea enim domini exercituum domus israel est; et vir iuda germen eius delectabile: et exspectavi ut faceret iudicium, et ecce iniquitas; et iustitiam, et ecce clamor.	2020-04-20	Prophetia_Isaiae
1100000082	vae qui coniungitis domum ad domum, et agrum agro copulatis usque ad terminum loci! numquid habitabitis vos soli in medio terrae? in auribus meis sunt haec, dicit dominus exercituum; nisi domus multae desertae fuerint, grandes et pulchrae, absque habitatore.	2020-04-20	Prophetia_Isaiae
1100000083	decem enim iugera vinearum facient lagunculam unam, et triginta modii sementis facient modios tres.	2020-04-20	Prophetia_Isaiae
1100000084	vae qui consurgitis mane ad ebrietatem sectandam, et potandum usque ad vesperam, ut vino aestuetis! cithara, et lyra, et tympanum, et tibia, et vinum in conviviis vestris; et opus domini non respicitis, nec opera manuum eius consideratis.	2020-04-20	Prophetia_Isaiae
1100000085	propterea captivus ductus est populus meus, quia non habuit scientiam, et nobiles eius interierunt fame, et multitudo eius siti exaruit.	2020-04-20	Prophetia_Isaiae
1100000086	propterea dilatavit infernus animam suam, et aperuit os suum absque ullo termino; et descendent fortes eius, et populus eius, et sublimes gloriosique eius, ad eum.	2020-04-20	Prophetia_Isaiae
1100000087	et incurvabitur homo, et humiliabitur vir, et oculi sublimium deprimentur.	2020-04-20	Prophetia_Isaiae
1100000088	et exaltabitur dominus exercituum in iudicio; et deus sanctus sanctificabitur in iustitia.	2020-04-20	Prophetia_Isaiae
1100000089	et pascentur agni iuxta ordinem suum, et deserta in ubertatem versa advenae comedent.	2020-04-20	Prophetia_Isaiae
1100000090	vae qui trahitis iniquitatem in funiculis vanitatis, et quasi vinculum plaustri peccatum! qui dicitis: festinet, et cito veniat opus eius, ut videamus; et appropiet, et veniat consilium sancti israel, et sciemus illud! vae qui dicitis malum bonum, et bonum malum; ponentes tenebras lucem, et lucem tenebras; ponentes amarum in dulce, et dulce in amarum! vae qui sapientes estis in oculis vestris, et coram vobismetipsis prudentes.	2020-04-20	Prophetia_Isaiae
1100000091	vae qui potentes estis ad bibendum vinum, et viri fortes ad miscendam ebrietatem! qui iustificatis impium pro muneribus, et iustitiam iusti aufertis ab eo! propter hoc, sicut devorat stipulam lingua ignis, et calor flammae exurit, sic radix eorum quasi favilla erit, et germen eorum ut pulvis ascendet; abiecerunt enim legem domini exercituum, et eloquium sancti israel blasphemaverunt.	2020-04-20	Prophetia_Isaiae
1100000092	ideo iratus est furor domini in populum suum, et extendit manum suam super eum, et percussit eum: et conturbati sunt montes, et facta sunt morticina eorum quasi stercus in medio platearum.	2020-04-20	Prophetia_Isaiae
1100000093	in his omnibus non est adversus furor eius, sed adhuc manus eius extenta.	2020-04-20	Prophetia_Isaiae
1100000094	et elevabit signum in nationibus procul, et sibilabit ad eum de finibus terrae: et ecce festinus velociter veniet.	2020-04-20	Prophetia_Isaiae
1100000095	non est deficiens neque laborans in eo; non dormitabit, neque dormiet; neque solvetur cingulum renum eius, nec rumpetur corrigia calceamenti eius.	2020-04-20	Prophetia_Isaiae
1100000096	sagittae eius acutae, et omnes arcus eius extenti.	2020-04-20	Prophetia_Isaiae
1100000097	ungulae equorum eius ut silex, et rotae eius quasi impetus tempestatis.	2020-04-20	Prophetia_Isaiae
1100000098	rugitus eius ut leonis; rugiet ut catuli leonum: et frendet, et tenebit praedam, et amplexabitur, et non erit qui eruat.	2020-04-20	Prophetia_Isaiae
1100000099	et sonabit super eum in die illa sicut sonitus maris: aspiciemus in terram, et ecce tenebrae tribulationis, et lux obtenebrata est in caligine eius.	2020-04-20	Prophetia_Isaiae
1100000100	caput 6 in anno quo mortuus est rex ozias, vidi dominum sedentem super solium excelsum et elevatum; et ea quae sub ipso erant replebant templum.	2020-04-20	Prophetia_Isaiae
1100000101	seraphim stabant super illud: sex alae uni, et sex alae alteri; duabus velabant faciem eius, et duabus velabant pedes eius, et duabus volabant.	2020-04-20	Prophetia_Isaiae
1100000102	et clamabant alter ad alterum, et dicebant: sanctus, sanctus, sanctus dominus, deus exercituum; plena est omnis terra gloria eius.	2020-04-20	Prophetia_Isaiae
1100000103	et commota sunt superliminaria cardinum a voce clamantis, et domus repleta est fumo.	2020-04-20	Prophetia_Isaiae
1100000104	et dixi: vae mihi, quia tacui, quia vir pollutus labiis ego sum, et in medio populi polluta labia habentis ego habito, et regem dominum exercituum vidi oculis meis.	2020-04-20	Prophetia_Isaiae
1100000105	et volavit ad me unus de seraphim, et in manu eius calculus, quem forcipe tulerat de altari,et tetigit os meum, et dixit: ecce tetigit hoc labia tua, et auferetur iniquitas tua, et peccatum tuum mundabitur.	2020-04-20	Prophetia_Isaiae
1100000106	et audivi vocem domini dicentis: quem mittam? et quis ibit nobis? et dixi: ecce ego, mitte me.	2020-04-20	Prophetia_Isaiae
1100000107	et dixit: vade, et dices populo huic: audite audientes, et nolite intelligere; et videte visionem, et nolite cognoscere.	2020-04-20	Prophetia_Isaiae
1100000108	excaeca cor populi huius, et aures eius aggrava, et oculos eius claude: ne forte videat oculis suis, et auribus suis audiat, et corde suo intelligat, et convertatur, et sanem eum.	2020-04-20	Prophetia_Isaiae
1100000109	et dixi: usquequo, domine? et dixit: donec desolentur civitates absque habitatore, et domus sine homine, et terra relinquetur deserta.	2020-04-20	Prophetia_Isaiae
1100000110	et longe faciet dominus homines, et multiplicabitur quae derelicta fuerat in medio terrae.	2020-04-20	Prophetia_Isaiae
1100000111	et adhuc in ea decimatio, et convertetur, et erit in ostensionem sicut terebinthus, et sicut quercus quae expandit ramos suos; semen sanctum erit id quod steterit in ea.	2020-04-20	Prophetia_Isaiae
1100000112	caput 7 et factum est in diebus achaz, filii ioathan, filii oziae, regis iuda, ascendit rasin, rex syriae, et phacee, filius romeliae, rex israel, in ierusalem, ad praeliandum contra eam: et non potueruntdebellare eam.  et nuntiaverunt domui david, dicentes: requievit syria super ephraim.  et commotum est cor eius, et cor populi eius, sicut moventur ligna silvarum a facie venti.	2020-04-20	Prophetia_Isaiae
1100000113	et dixit dominus ad isaiam: egredere in occursum achaz, tu et qui derelictus est iasub, filius tuus, ad extremum aquaeductus piscinae superioris in via agri fullonis;et dices ad eum: vide ut sileas; noli timere, et cor tuum ne formidet a duabus caudis titionum fumigantium istorum, in ira furoris rasin, regis syriae, et filii romeliae; eo quod consilium inierit contra te syria in malum, ephraim, et filius romeliae, dicentes: ascendamus ad iudam, et suscitemus eum, et avellamus eum ad nos, et ponamus regem in medio eius filium tabeel.	2020-04-20	Prophetia_Isaiae
1100000114	haec dicit dominus deus: non stabit, et non erit istud; sed caput syriae damascus, et caput damasci rasin; et adhuc sexaginta et quinque anni, et desinet ephraim esse populus; et caput ephraim samaria, et caput samariae filius romeliae.	2020-04-20	Prophetia_Isaiae
1100000115	si non credideritis, non permanebitis.	2020-04-20	Prophetia_Isaiae
1100000116	et adiecit dominus loqui ad achaz, dicens:pete tibi signum a domino deo tuo, in profundum inferni, sive in excelsum supra.	2020-04-20	Prophetia_Isaiae
1100000117	et dixit achaz: non petam, et non tentabo dominum.	2020-04-20	Prophetia_Isaiae
1100000118	et dixit: audite ergo, domus david.	2020-04-20	Prophetia_Isaiae
1100000119	numquid parum vobis est molestos esse hominibus, quia molesti estis et deo meo? propter hoc dabit dominus ipse vobis signum: ecce virgo concipiet, et pariet filium, et vocabitur nomen eius emmanuel.	2020-04-20	Prophetia_Isaiae
1100000120	butyrum et mel comedet, ut sciat reprobare malum, et eligere bonum.	2020-04-20	Prophetia_Isaiae
1100000121	quia antequam sciat puer reprobare malum et eligere bonum, derelinquetur terra quam tu detestaris a facie duorum regum suorum.	2020-04-20	Prophetia_Isaiae
1100000122	adducet dominus super te, et super populum tuum, et super domum patris tui, dies qui non venerunt a diebus separationis ephraim a iuda, cum rege assyriorum.	2020-04-20	Prophetia_Isaiae
1100000123	et erit in die illa: sibilabit dominus muscae quae est in extremo fluminum aegypti, et api quae est in terra assur; et venient, et requiescent omnes in torrentibus vallium, et in cavernis petrarum, et in omnibus frutetis, et in universis foraminibus.	2020-04-20	Prophetia_Isaiae
1100000124	in die illa radet dominus in novacula conducta in his qui trans flumen sunt, in rege assyriorum, caput et pilos pedum, et barbam universam.	2020-04-20	Prophetia_Isaiae
1100000125	et erit in die illa: nutriet homo vaccam boum, et duas oves, et prae ubertate lactis comedet butyrum; butyrum enim et mel manducabit omnis qui relictus fuerit in medio terrae.	2020-04-20	Prophetia_Isaiae
1100000126	et erit in die illa: omnis locus ubi fuerint mille vites, mille argenteis, in spinas et in vepres erunt.	2020-04-20	Prophetia_Isaiae
1100000127	cum sagittis et arcu ingredientur illuc: vepres enim et spinae erunt in universa terra.	2020-04-20	Prophetia_Isaiae
1100000128	et omnes montes qui in sarculo sarrientur, non veniet illuc terror spinarum et veprium: et erit in pascua bovis, et in conculcationem pecoris.	2020-04-20	Prophetia_Isaiae
1100000129	caput 8 et dixit dominus ad me: sume tibi librum grandem, et scribe in eo stylo hominis: velociter spolia detrahe, cito praedare.	2020-04-20	Prophetia_Isaiae
1100000130	et adhibui mihi testes fideles, uriam sacerdotem, et zachariam, filium barachiae:et accessi ad prophetissam, et concepit, et peperit filium.  et dixit dominus ad me: voca nomen eius: accelera spolia detrahere; festina praedari:quia antequam sciat puer vocare patrem suum et matrem suam, auferetur fortitudo damasci, et spolia samariae, coram rege assyriorum.	2020-04-20	Prophetia_Isaiae
1100000131	et adiecit dominus loqui ad me adhuc, dicens: pro eo quod abiecit populus iste aquas siloe, quae vadunt cum silentio, et assumpsit magis rasin, et filium romeliae: propter hoc ecce dominus adducet super eos aquas fluminis fortes et multas, regem assyriorum, et omnem gloriam eius, et ascendet super omnes rivos eius, et fluet super universas ripas eius; et ibit per iudam, inundans, et transiens: usque ad collum veniet.	2020-04-20	Prophetia_Isaiae
1100000132	et erit extensio alarum eius implens latitudinem terrae tuae, o emmanuel! congregamini, populi, et vincimini; et audite, universae procul terrae: confortamini, et vincimini; accingite vos, et vincimini.	2020-04-20	Prophetia_Isaiae
1100000133	inite consilium, et dissipabitur; loquimini verbum, et non fiet: quia nobiscum deus.	2020-04-20	Prophetia_Isaiae
1100000134	haec enim ait dominus ad me: sicut in manu forti erudivit me, ne irem in via populi huius, dicens: non dicatis: coniuratio; omnia enim quae loquitur populus iste, coniuratio est: et timorem eius ne timeatis, neque paveatis.	2020-04-20	Prophetia_Isaiae
1100000135	dominum exercituum ipsum sanctificate; ipse pavor vester, et ipse terror vester: et erit vobis in sanctificationem; in lapidem autem offensionis, et in petram scandali, duabus domibus israel; in laqueum et in ruinam habitantibus ierusalem.	2020-04-20	Prophetia_Isaiae
1100000136	et offendent ex eis plurimi, et cadent, et conterentur, et irretientur, et capientur.	2020-04-20	Prophetia_Isaiae
1100000137	liga testimonium, signa legem in discipulis meis.	2020-04-20	Prophetia_Isaiae
1100000138	et exspectabo dominum qui abscondit faciem suam a domo iacob, et praestolabor eum.	2020-04-20	Prophetia_Isaiae
1100000139	ecce ego et pueri mei quos dedit mihi dominus in signum, et in portentum israel a domino exercituum, qui habitat in monte sion: et cum dixerint ad vos: quaerite a pythonibus et a divinis qui strident in incantationibus suis: numquid non populus a deo suo requiret, pro vivis a mortuis? ad legem magis et ad testimonium.	2020-04-20	Prophetia_Isaiae
1100000140	quod si non dixerint iuxta verbum hoc, non erit eis matutina lux.	2020-04-20	Prophetia_Isaiae
1100000141	et transibit per eam, corruet, et esuriet; et cum esurierit, irascetur.	2020-04-20	Prophetia_Isaiae
1100000142	et maledicet regi suo, et deo suo, et suscipiet sursum, et ad terram intuebitur; et ecce tribulatio et tenebrae, dissolutio et angustia, et caligo persequens, et non poterit avolare de angustia sua.	2020-04-20	Prophetia_Isaiae
1100000143	caput 9 primo tempore alleviata est terra zabulon et terra nephthali: et novissimo aggravata est via maris trans iordanem galilaeae gentium.	2020-04-20	Prophetia_Isaiae
1100000144	populus qui ambulabat in tenebris, vidit lucem magnam; habitantibus in regione umbrae mortis, lux orta est eis.	2020-04-20	Prophetia_Isaiae
1100000145	multiplicasti gentem, et non magnificasti laetitiam.	2020-04-20	Prophetia_Isaiae
1100000146	laetabuntur coram te, sicut qui laetantur in messe; sicut exsultant victores capta praeda, quando dividunt spolia.	2020-04-20	Prophetia_Isaiae
1100000147	iugum enim oneris eius, et virgam humeri eius, et sceptrum exactoris eius superasti, sicut in die madian.	2020-04-20	Prophetia_Isaiae
1100000148	quia omnis violentia praedatio cum tumultu, et vestimentum mistum sanguine, erit in combustionem, et cibus ignis.	2020-04-20	Prophetia_Isaiae
1100000149	parvulus enim natus est nobis, et filius datus est nobis, et factus est principatus super humerum eius: et vocabitur nomen eius, admirabilis, consiliarius, deus, fortis, pater futuri saeculi, princeps pacis.	2020-04-20	Prophetia_Isaiae
1100000150	multiplicabitur eius imperium, et pacis non erit finis; super solium david, et super regnum eius sedebit, ut confirmet illud et corroboret in iudicio et iustitia, amodo et usque in sempiternum: zelus domini exercituum faciet hoc.	2020-04-20	Prophetia_Isaiae
1100000151	verbum misit dominus in iacob, et cecidit in israel.	2020-04-20	Prophetia_Isaiae
1100000152	et sciet omnis populus ephraim, et habitantes samariam, in superbia et magnitudine cordis dicentes: lateres ceciderunt, sed quadris lapidibus aedificabimus; sycomoros succiderunt, sed cedros immutabimus.	2020-04-20	Prophetia_Isaiae
1100000153	et elevabit dominus hostes rasin super eum, et inimicos eius in tumultum vertet.	2020-04-20	Prophetia_Isaiae
1100000154	syriam ab oriente, et philisthiim ab occidente; et devorabunt israel toto ore.	2020-04-20	Prophetia_Isaiae
1100000155	in omnibus his non est aversus furor eius, sed adhuc manus eius extenta.	2020-04-20	Prophetia_Isaiae
1100000156	et populus non est reversus ad percutientem se, et dominum exercituum non inquisierunt.	2020-04-20	Prophetia_Isaiae
1100000157	et disperdet dominus ab israel caput et caudam, incurvantem et refrenantem, die una.	2020-04-20	Prophetia_Isaiae
1100000158	longaevus et honorabilis, ipse est caput; et propheta docens mendacium, ipse est cauda.	2020-04-20	Prophetia_Isaiae
1100000159	et erunt qui beatificant populum istum, seducentes; et qui beatificantur, praecipitati.	2020-04-20	Prophetia_Isaiae
1100000160	propter hoc super adolescentulis eius non laetabitur dominus, et pupillorum eius et viduarum non miserebitur: quia omnis hypocrita est et nequam, et universum os locutum est stultitiam; in omnibus his non est aversus furor eius, sed adhuc manus eius extenta.	2020-04-20	Prophetia_Isaiae
1100000161	succensa est enim quasi ignis impietas: veprem et spinam vorabit, et succendetur in densitate saltus, et convolvetur superbia fumi.	2020-04-20	Prophetia_Isaiae
1100000162	in ira domini exercituum conturbata est terra, et erit populus quasi esca ignis; vir fratri suo non parcet.	2020-04-20	Prophetia_Isaiae
1100000163	et declinabit ad dexteram, et esuriet; et comedet ad sinistram, et non saturabitur; unusquisque carnem brachii sui vorabit: manasses ephraim, et ephraim manassen; simul ipsi contra iudam.	2020-04-20	Prophetia_Isaiae
1100000164	in omnibus his non est aversus furor eius, sed adhuc manus eius extenta.	2020-04-20	Prophetia_Isaiae
1100000165	caput 10 vae qui condunt leges iniquas, et scribentes iniustitiam scripserunt, ut opprimerent in iudicio pauperes, et vim facerent causae humilium populi mei; ut essent viduae praeda eorum, et pupillos diriperent.	2020-04-20	Prophetia_Isaiae
1100000166	quid facietis in die visitationis, et calamitatis de longe venientis? ad cuius confugietis auxilium? et ubi derelinquetis gloriam vestram, ne incurvemini sub vinculo, et cum interfectis cadatis? super omnibus his non est aversus furor eius, sed adhuc manus eius extenta.	2020-04-20	Prophetia_Isaiae
1100000167	vae assur!  virga furoris mei et baculus ipse est; in manu eorum indignatio mea.	2020-04-20	Prophetia_Isaiae
1100000168	ad gentem fallacem mittam eum, et contra populum furoris mei mandabo illi, ut auferat spolia, et diripiat praedam, et ponat illum in conculcationem quasi lutum platearum.	2020-04-20	Prophetia_Isaiae
1100000169	ipse autem non sic arbitrabitur, et cor eius non ita existimabit; sed ad conterendum erit cor eius, et ad internecionem gentium non paucarum.	2020-04-20	Prophetia_Isaiae
1100000170	dicet enim:numquid non principes mei simul reges sunt? numquid non ut charcamis, sic calano? et ut arphad, sic emath? numquid non ut damascus, sic samaria? quomodo invenit manus mea regna idoli, sic et simulacra eorum de ierusalem et de samaria.	2020-04-20	Prophetia_Isaiae
1100000171	numquid non sicut feci samariae et idolis eius, sic faciam ierusalem et simulacris eius? et erit, cum impleverit dominus cuncta opera sua in monte sion et in ierusalem, visitabo super fructum magnifici cordis regis assur, et super gloriam altitudinis oculorum eius.	2020-04-20	Prophetia_Isaiae
1100000172	dixit enim: in fortitudine manus meae feci, et in sapientia mea intellexi; et abstuli terminos populorum, et principes eorum depraedatus sum, et detraxi quasi potens in sublimi residentes.	2020-04-20	Prophetia_Isaiae
1100000173	et invenit quasi nidum manus mea fortitudinem populorum; et sicut colliguntur ova quae derelicta sunt, sic universam terram ego congregavi; et non fuit qui moveret pennam, et aperiret os, et ganniret.	2020-04-20	Prophetia_Isaiae
1100000174	numquid gloriabitur securis contra eum qui secat in ea? aut exaltabitur serra contra eum a quo trahitur? quomodo si elevetur virga contra elevantem se, et exaltetur baculus, qui utique lignum est.	2020-04-20	Prophetia_Isaiae
1100000175	propter hoc mittet dominator, dominus exercituum, in pinguibus eius tenuitatem; et subtus gloriam eius succensa ardebit quasi combustio ignis.	2020-04-20	Prophetia_Isaiae
1100000176	et erit lumen israel in igne, et sanctus eius in flamma; et succendetur, et devorabitur spina eius et vepres in die una.	2020-04-20	Prophetia_Isaiae
1100000177	et gloria saltus eius, et carmeli eius, ab anima usque ad carnem consumetur; et erit terrore profugus.	2020-04-20	Prophetia_Isaiae
1100000178	et reliquiae ligni saltus eius prae paucitate numerabuntur, et puer scribet eos.	2020-04-20	Prophetia_Isaiae
1100000179	et erit in die illa: non adiiciet residuum israel, et hi qui fugerint de domo iacob, inniti super eo qui percutit eos; sed innitetur super dominum, sanctum israel, in veritate.	2020-04-20	Prophetia_Isaiae
1100000180	reliquiae convertentur; reliquiae, inquam, iacob ad deum fortem.	2020-04-20	Prophetia_Isaiae
1100000181	si enim fuerit populus tuus, israel, quasi arena maris, reliquiae convertentur ex eo; consummatio abbreviata inundabit iustitiam.	2020-04-20	Prophetia_Isaiae
1100000182	consummationem enim et abbreviationem dominus deus exercituum faciet in medio omnis terrae.	2020-04-20	Prophetia_Isaiae
1100000183	propter hoc, haec dicit dominus deus exercituum: noli timere, populus meus, habitator sion, ab assur: in virga percutiet te, et baculum suum levabit super te, in via aegypti.	2020-04-20	Prophetia_Isaiae
1100000184	adhuc enim paululum modicumque, et consummabitur indignatio et furor meus super scelus eorum.	2020-04-20	Prophetia_Isaiae
1100000185	et suscitabit super eum dominus exercituum flagellum, iuxta plagam madian in petra oreb: et virgam suam super mare, et levabit eam in via aegypti.	2020-04-20	Prophetia_Isaiae
1100000186	et erit in die illa: auferetur onus eius de humero tuo et iugum eius de collo tuo, et computrescet iugum a facie olei.	2020-04-20	Prophetia_Isaiae
1100000187	veniet in aiath, transibit in magron, apud machmas commendabit vasa sua.	2020-04-20	Prophetia_Isaiae
1100000188	transierunt cursim, gaba sedes nostra; obstupuit rama, gabaath saulis fugit.	2020-04-20	Prophetia_Isaiae
1100000189	hinni voce tua, filia gallim, attende laisa, paupercula anathoth.	2020-04-20	Prophetia_Isaiae
1100000190	migravit medemena; habitatores gabim, confortamini.	2020-04-20	Prophetia_Isaiae
1100000191	adhuc dies est ut in nobe stetur; agitabit manum suam super montem filiae sion, collem ierusalem.	2020-04-20	Prophetia_Isaiae
1100000192	ecce dominator, dominus exercituum, confringet lagunculam in terrore; et excelsi statura succidentur, et sublimes humiliabuntur.	2020-04-20	Prophetia_Isaiae
1100000193	et subvertentur condensa saltus ferro; et libanus cum excelsis cadet.	2020-04-20	Prophetia_Isaiae
1100000194	caput 11 et egredietur virga de radice iesse, et flos de radice eius ascendet.	2020-04-20	Prophetia_Isaiae
1100000195	et requiescet super eum spiritus domini: spiritus sapientiae et intellectus, spiritus consilii et fortitudinis, spiritus scientiae et pietatis; et replebit eum spiritus timoris domini.	2020-04-20	Prophetia_Isaiae
1100000196	non secundum visionem oculorum iudicabit, neque secundum auditum aurium arguet; sed iudicabit in iustitia pauperes, et arguet in aequitate pro mansuetis terrae; et percutiet terram virga oris sui, et spiritu labiorum suorum interficiet impium.	2020-04-20	Prophetia_Isaiae
1100000197	et erit iustitia cingulum lumborum eius, et fides cinctorium renum eius.	2020-04-20	Prophetia_Isaiae
1100000198	habitabit lupus cum agno, et pardus cum haedo accubabit; vitulus, et leo, et ovis, simul morabuntur, et puer parvulus minabit eos.	2020-04-20	Prophetia_Isaiae
1100000199	vitulus et ursus pascentur, simul requiescent catuli eorum; et leo quasi bos comedet paleas.	2020-04-20	Prophetia_Isaiae
1100000200	et delectabitur infans ab ubere super foramine aspidis; et in caverna reguli qui ablactatus fuerit manum suam mittet.	2020-04-20	Prophetia_Isaiae
1100000201	non nocebunt, et non occident in universo monte sancto meo, quia repleta est terra scientia domini, sicut aquae maris operientes.	2020-04-20	Prophetia_Isaiae
1100000202	in die illa radix iesse, qui stat in signum populorum, ipsum gentes deprecabuntur, et erit sepulchrum eius gloriosum.	2020-04-20	Prophetia_Isaiae
1100000203	et erit in die illa: adiiciet dominus secundo manum suam ad possidendum residuum populi sui, quod relinquetur ab assyriis, et ab aegypto, et a phetros, et ab aethiopia, et ab aelam, et a sennaar, et ab emath, et ab insulis maris.	2020-04-20	Prophetia_Isaiae
1100000204	et levabit signum in nationes, et congregabit profugos israel, et dispersos iuda colliget a quatuor plagis terrae.	2020-04-20	Prophetia_Isaiae
1100000205	et auferetur zelus ephraim, et hostes iuda peribunt; ephraim non aemulabitur iudam, et iudas non pugnabit contra ephraim.	2020-04-20	Prophetia_Isaiae
1100000206	et volabunt in humeros philisthiim per mare, simul praedabuntur filios orientis; idumaea et moab praeceptum manus eorum, et filii ammon obedientes erunt.	2020-04-20	Prophetia_Isaiae
1100000207	et desolabit dominus linguam maris aegypti, et levabit manum suam super flumen in fortitudine spiritus sui; et percutiet eum in septem rivis, ita ut transeant per eum calceati.	2020-04-20	Prophetia_Isaiae
1100000208	et erit via residuo populo meo qui relinquetur ab assyriis, sicut fuit israeli in die illa qua ascendit de terra aegypti.	2020-04-20	Prophetia_Isaiae
1100000209	caput 12 et dices in die illa: confitebor tibi, domine, quoniam iratus es mihi; conversus est furor tuus, et consolatus es me.	2020-04-20	Prophetia_Isaiae
1100000210	ecce deus salvator meus; fiducialiter agam, et non timebo: quia fortitudo mea et laus mea dominus, et factus est mihi in salutem.	2020-04-20	Prophetia_Isaiae
1100000211	haurietis aquas in gaudio de fontibus salvatoris.	2020-04-20	Prophetia_Isaiae
1100000212	et dicetis in die illa: confitemini domino et invocate nomen eius; notas facite in populis adinventiones eius; mementote quoniam excelsum est nomen eius.	2020-04-20	Prophetia_Isaiae
1100000213	cantate domino, quoniam magnifice fecit; annuntiate hoc in universa terra.	2020-04-20	Prophetia_Isaiae
1100000214	exsulta et lauda, habitatio sion, quia magnus in medio tui sanctus israel.	2020-04-20	Prophetia_Isaiae
1100000215	caput 13 onus babylonis, quod vidit isaias, filius amos.	2020-04-20	Prophetia_Isaiae
1100000216	super montem caliginosum levate signum: exaltate vocem, levate manum, et ingrediantur portas duces.	2020-04-20	Prophetia_Isaiae
1100000217	ego mandavi sanctificatis meis, et vocavi fortes meos in ira mea, exsultantes in gloria mea.	2020-04-20	Prophetia_Isaiae
1100000218	vox multitudinis in montibus, quasi populorum frequentium; vox sonitus regum, gentium congregatarum.	2020-04-20	Prophetia_Isaiae
1100000219	dominus exercituum praecepit militiae belli, venientibus de terra procul, a summitate caeli; dominus, et vasa furoris eius, ut disperdat omnem terram.	2020-04-20	Prophetia_Isaiae
1100000220	ululate, quia prope est dies domini; quasi vastitas a domino veniet.	2020-04-20	Prophetia_Isaiae
1100000221	propter hoc omnes manus dissolventur, et omne cor hominis contabescet, et conteretur.	2020-04-20	Prophetia_Isaiae
1100000222	torsiones et dolores tenebunt; quasi parturiens dolebunt: unusquisque ad proximum suum stupebit, facies combustae vultus eorum.	2020-04-20	Prophetia_Isaiae
1100000223	ecce dies domini veniet, crudelis, et indignationis plenus, et irae, furorisque, ad ponendam terram in solitudinem, et peccatores eius conterendos de ea.	2020-04-20	Prophetia_Isaiae
1100000224	quoniam stellae caeli, et splendor earum, non expandent lumen suum; obtenebratus est sol in ortu suo, et luna non splendebit in lumine suo.	2020-04-20	Prophetia_Isaiae
1100000225	et visitabo super orbis mala, et contra impios iniquitatem eorum; et quiescere faciam superbiam infidelium, et arrogantiam fortium humiliabo.	2020-04-20	Prophetia_Isaiae
1100000226	pretiosior erit vir auro, et homo mundo obrizo.	2020-04-20	Prophetia_Isaiae
1100000227	super hoc caelum turbabo; et movebitur terra de loco suo, propter indignationem domini exercituum, et propter diem irae furoris eius.	2020-04-20	Prophetia_Isaiae
1100000228	et erit quasi damula fugiens, et quasi ovis, et non erit qui congreget.	2020-04-20	Prophetia_Isaiae
1100000229	unusquisque ad populum suum convertetur, et singuli ad terram suam fugient.	2020-04-20	Prophetia_Isaiae
1100000230	omnis qui inventus fuerit occidetur, et omnis qui supervenerit cadet in gladio; infantes eorum allidentur in oculis eorum, diripientur domus eorum, et uxores eorum violabuntur.	2020-04-20	Prophetia_Isaiae
1100000231	ecce ego suscitabo super eos medos, qui argentum non quaerant, nec aurum velint; sed sagittis parvulos interficient, et lactantibus uteris non miserebuntur, et super filios non parcet oculus eorum.	2020-04-20	Prophetia_Isaiae
1100000232	et erit babylon illa gloriosa in regnis, inclyta superbia chaldaeorum, sicut subvertit dominus sodomam et gomorrham.	2020-04-20	Prophetia_Isaiae
1100000233	non habitabitur usque in finem, et non fundabitur usque ad generationem et generationem; nec ponet ibi tentoria arabs, nec pastores requiescent ibi.	2020-04-20	Prophetia_Isaiae
1100000234	sed requiescent ibi bestiae, et replebuntur domus eorum draconibus, et habitabunt ibi struthiones, et pilosi saltabunt ibi; et respondebunt ibi ululae in aedibus eius, et sirenes in delubris voluptatis.	2020-04-20	Prophetia_Isaiae
1100000235	caput 14 prope est ut veniat tempus eius, et dies eius non elongabuntur.	2020-04-20	Prophetia_Isaiae
1100000236	miserebitur enim dominus iacob, et eliget adhuc de israel, et requiescere eos faciet super humum suam; adiungetur advena ad eos, et adhaerebit domui iacob.	2020-04-20	Prophetia_Isaiae
1100000237	et tenebunt eos populi, et adducent eos in locum suum; et possidebit eos domus israel super terram domini in servos et ancillas: et erunt capientes eos qui se ceperant, et subiicient exactores suos.	2020-04-20	Prophetia_Isaiae
1100000238	et erit in die illa: cum requiem dederit tibi deus a labore tuo, et a concussione tua, et a servitute dura qua ante servisti, sumes parabolam istam contra regem babylonis, et dices: quomodo cessavit exactor; quievit tributum? contrivit dominus baculum impiorum, virgam dominantium, caedentem populos in indignatione plaga insanabili, subiicientem in furore gentes, persequentem crudeliter.	2020-04-20	Prophetia_Isaiae
1100000239	conquievit et siluit omnis terra, gavisa est et exsultavit; abietes quoque laetatae sunt super te, et cedri libani: ex quo dormisti, non ascendet qui succidat nos.	2020-04-20	Prophetia_Isaiae
1100000240	infernus subter conturbatus est in occursum adventus tui; suscitavit tibi gigantes.	2020-04-20	Prophetia_Isaiae
1100000241	omnes principes terrae surrexerunt de soliis suis, omnes principes nationum.	2020-04-20	Prophetia_Isaiae
1100000242	universi respondebunt, et dicent tibi: et tu vulneratus es sicut et nos; nostri similis effectus es.	2020-04-20	Prophetia_Isaiae
1100000243	detracta est ad inferos superbia tua, concidit cadaver tuum; subter te sternetur tinea, et operimentum tuum erunt vermes.	2020-04-20	Prophetia_Isaiae
1100000244	quomodo cecidisti de caelo, lucifer, qui mane oriebaris? corruisti in terram, qui vulnerabas gentes? qui dicebas in corde tuo: in caelum conscendam, super astra dei exaltabo solium meum; sedebo in monte testamenti, in lateribus aquilonis; ascendam super altitudinem nubium, similis ero altissimo? verumtamen ad infernum detraheris, in profundum laci.	2020-04-20	Prophetia_Isaiae
1100000245	qui te viderint, ad te inclinabuntur, teque prospicient: numquid iste est vir qui conturbavit terram, qui concussit regna, qui posuit orbem desertum, et urbes eius destruxit, vinctis eius non aperuit carcerem? omnes reges gentium universi dormierunt in gloria, vir in domo sua; tu autem proiectus es de sepulchro tuo, quasi stirps inutilis pollutus, et obvolutus cum his qui interfecti sunt gladio, et descenderunt ad fundamenta laci, quasi cadaver putridum.	2020-04-20	Prophetia_Isaiae
1100000246	non habebis consortium, neque cum eis in sepultura; tu enim terram tuam disperdidisti, tu populum tuum occidisti: non vocabitur in aeternum semen pessimorum.	2020-04-20	Prophetia_Isaiae
1100000247	praeparate filios eius occisioni, in iniquitate patrum suorum: non consurgent, nec haereditabunt terram, neque implebunt faciem orbis civitatum.	2020-04-20	Prophetia_Isaiae
1100000248	et consurgam super eos, dicit dominus exercituum; et perdam babylonis nomen, et reliquias, et germen, et progeniem, dicit dominus; et ponam eam in possessionem ericii, et in paludes aquarum, et scopabo eam in scopa terens, dicit dominus exercituum.	2020-04-20	Prophetia_Isaiae
1100000249	iuravit dominus exercituum, dicens: si non, ut putavi, ita erit; et quomodo mente tractavi, sic eveniet: ut conteram assyrium in terra mea, et in montibus meis conculcem eum; et auferetur ab eis iugum eius, et onus illius ab humero eorum tolletur.	2020-04-20	Prophetia_Isaiae
1100000250	hoc consilium quod cogitavi super omnem terram; et haec est manus extenta super universas gentes.	2020-04-20	Prophetia_Isaiae
1100000251	dominus enim exercituum decrevit; et quis poterit infirmare? et manus eius extenta; et quis avertet eam? in anno quo mortuus est rex achaz, factum est onus istud: ne laetaris, philisthaea omnis tu, quoniam comminuta est virga percussoris tui; de radice enim colubri egredietur regulus, et semen eius absorbens volucrem.	2020-04-20	Prophetia_Isaiae
1100000252	et pascentur primogeniti pauperum, et pauperes fiducialiter requiescent; et interire faciam in fame radicem tuam, et reliquias tuas interficiam.	2020-04-20	Prophetia_Isaiae
1100000253	ulula, porta; clama civitas; prostrata est philisthaea omnis; ab aquilone enim fumus veniet, et non est qui effugiet agmen eius.	2020-04-20	Prophetia_Isaiae
1100000254	et quid respondebitur nuntiis gentis? quia dominus fundavit sion, et in ipso sperabunt pauperes populi eius.	2020-04-20	Prophetia_Isaiae
1100000255	caput 15 onus moab.	2020-04-20	Prophetia_Isaiae
1100000256	quia nocte vastata est ar moab, conticuit; quia nocte vastatus est murus moab, conticuit.	2020-04-20	Prophetia_Isaiae
1100000257	ascendit domus, et dibon ad excelsa, in planctum super nabo; et super medaba, moab ululavit; in cunctis capitibus eius calvitium, et omnis barba radetur.	2020-04-20	Prophetia_Isaiae
1100000258	in triviis eius accincti sunt sacco; super tecta eius et in plateis eius omnis ululatus descendit in fletum.	2020-04-20	Prophetia_Isaiae
1100000259	clamabit hesebon et eleale, usque iasa audita est vox eorum; super hoc expediti moab ululabunt, anima eius ululabit sibi.	2020-04-20	Prophetia_Isaiae
1100000260	cor meum ad moab clamabit; vectes eius usque ad segor, vitulam conternantem; per ascensum enim luith flens ascendet, et in via oronaim clamorem contritionis levabunt.	2020-04-20	Prophetia_Isaiae
1100000261	aquae enim nemrim desertae erunt, quia aruit herba, defecit germen, viror omnis interiit.	2020-04-20	Prophetia_Isaiae
1100000262	secundum magnitudinem operis, et visitatio eorum: ad torrentem salicum ducent eos.	2020-04-20	Prophetia_Isaiae
1100000263	quoniam circuivit clamor terminum moab; usque ad gallim ululatus eius, et usque ad puteum elim clamor eius.	2020-04-20	Prophetia_Isaiae
1100000264	quia aquae dibon repletae sunt sanguine; ponam enim super dibon additamenta; his qui fugerint de moab leonem, et reliquiis terrae.	2020-04-20	Prophetia_Isaiae
1100000265	caput 16 emitte agnum, domine, dominatorem terrae, de petra deserti ad montem filiae sion.	2020-04-20	Prophetia_Isaiae
1100000266	et erit: sicut avis fugiens, et pulli de nido avolantes, sic erunt filiae moab in transcensu arnon.	2020-04-20	Prophetia_Isaiae
1100000267	ini consilium, coge concilium; pone quasi noctem umbram tuam in meridie; absconde fugientes, et vagos ne prodas.	2020-04-20	Prophetia_Isaiae
1100000268	habitabunt apud te profugi mei; moab, esto latibulum eorum a facie vastatoris: finitus est enim pulvis, consummatus est miser, defecit qui conculcabat terram.	2020-04-20	Prophetia_Isaiae
1100000269	et praeparabitur in misericordia solium, et sedebit super illud in veritate in tabernaculo david, iudicans et quaerens iudicium, et velociter reddens quod iustum est.	2020-04-20	Prophetia_Isaiae
1100000270	audivimus superbiam moab: superbus est valde; superbia eius, et arrogantia eius, et indignatio eius plus quam fortitudo eius.	2020-04-20	Prophetia_Isaiae
1100000271	idcirco ululabit moab ad moab; universus ululabit: his qui laetantur super muros cocti lateris, loquimini plagas suas.	2020-04-20	Prophetia_Isaiae
1100000272	quoniam suburbana hesebon deserta sunt, et vineam sabama domini gentium exciderunt: flagella eius usque ad iazer pervenerunt, erraverunt in deserto; propagines eius relictae sunt, transierunt mare.	2020-04-20	Prophetia_Isaiae
1100000273	super hoc plorabo in fletu iazer vineam sabama; inebriabo de lacrima mea, hesebon et eleale, quoniam super vindemiam tuam et super messem tuam vox calcantium irruit.	2020-04-20	Prophetia_Isaiae
1100000274	et auferetur laetitia et exsultatio de carmelo, et in vineis non exsultabit neque iubilabit.	2020-04-20	Prophetia_Isaiae
1100000275	vinum in torculari non calcabit qui calcare consueverat; vocem calcantium abstuli.	2020-04-20	Prophetia_Isaiae
1100000276	super hoc venter meus ad moab quasi cithara sonabit, et viscera mea ad murum cocti lateris.	2020-04-20	Prophetia_Isaiae
1100000277	et erit: cum apparuerit quod laboravit moab super excelsis suis, ingredietur ad sancta sua ut obsecret, et non valebit.	2020-04-20	Prophetia_Isaiae
1100000278	hoc verbum quod locutus est dominus ad moab ex tunc.	2020-04-20	Prophetia_Isaiae
1100000279	et nunc locutus est dominus, dicens: in tribus annis, quasi anni mercenarii, auferetur gloria moab super omni populo multo, et relinquetur parvus et modicus, nequaquam multus.	2020-04-20	Prophetia_Isaiae
1100000280	caput 17 onus damasci.	2020-04-20	Prophetia_Isaiae
1100000281	ecce damascus desinet esse civitas, et erit sicut acervus lapidum in ruina.	2020-04-20	Prophetia_Isaiae
1100000282	derelictae civitates aroer gregibus erunt, et requiescent ibi, et non erit qui exterreat.	2020-04-20	Prophetia_Isaiae
1100000283	et cessabit adiutorium ab ephraim, et regnum a damasco; et reliquiae syriae sicut gloria filiorum israel erunt, dicit dominus exercituum.	2020-04-20	Prophetia_Isaiae
1100000284	et erit in die illa: attenuabitur gloria iacob, et pinguedo carnis eius marcescet.	2020-04-20	Prophetia_Isaiae
1100000285	et erit sicut congregans in messe quod restiterit, et brachium eius spicas leget; et erit sicut quaerens spicas in valle raphaim.	2020-04-20	Prophetia_Isaiae
1100000286	et relinquetur in eo sicut racemus et sicut excussio oleae duarum vel trium olivarum in summitate rami, sive quatuor aut quinque in cacuminibus eius fructus eius, dicit dominus deus israel.	2020-04-20	Prophetia_Isaiae
1100000287	in die illa inclinabitur homo ad factorem suum, et oculi eius ad sanctum israel respicient; et non inclinabitur ad altaria quae fecerunt manus eius; et quae operati sunt digiti eius non respiciet lucos et delubra.	2020-04-20	Prophetia_Isaiae
1100000288	in die illa erunt civitates fortitudinis eius derelictae sicut aratra, et segetes quae derelictae sunt a facie filiorum israel; et eris deserta.	2020-04-20	Prophetia_Isaiae
1100000289	quia oblitus es dei salvatoris tui, et fortis adiutoris tui non es recordata: propterea plantabis plantationem fidelem, et germen alienum seminabis; in die plantationis tuae labrusca, et mane semen tuum florebit; ablata est messis in die haereditatis, et dolebit graviter.	2020-04-20	Prophetia_Isaiae
1100000290	vae multitudini populorum multorum, ut multitudo maris sonantis; et tumultus turbarum, sicut sonitus aquarum multarum.	2020-04-20	Prophetia_Isaiae
1100000291	sonabunt populi sicut sonitus aquarum inundantium, et increpabit eum, et fugiet procul; et rapietur sicut pulvis montium a facie venti, et sicut turbo coram tempestate.	2020-04-20	Prophetia_Isaiae
1100000292	in tempore vespere, et ecce turbatio; in matutino, et non subsistet.	2020-04-20	Prophetia_Isaiae
1100000293	haec est pars eorum qui vastaverunt nos, et sors diripientium nos.	2020-04-20	Prophetia_Isaiae
1100000294	caput 18 vae terrae cymbalo alarum, quae est trans flumina aethiopiae, qui mittit in mare legatos, et in vasis papyri super aquas.	2020-04-20	Prophetia_Isaiae
1100000295	ite, angeli veloces, ad gentem convulsam et dilaceratam; ad populum terribilem, post quem non est alius; ad gentem exspectantem et conculcatam, cuius diripuerunt flumina terram eius.	2020-04-20	Prophetia_Isaiae
1100000296	omnes habitatores orbis, qui moramini in terra, cum elevatum fuerit signum in montibus, videbitis, et clangorem tubae audietis.	2020-04-20	Prophetia_Isaiae
1100000297	quia haec dicit dominus ad me: quiescam et considerabo in loco meo, sicut meridiana lux clara est, et sicut nubes roris in die messis.	2020-04-20	Prophetia_Isaiae
1100000298	ante messem enim totus effloruit, et immatura perfectio germinabit; et praecidentur ramusculi eius falcibus, et quae derelicta fuerint abscindentur et excutientur.	2020-04-20	Prophetia_Isaiae
1100000299	et relinquentur simul avibus montium et bestiis terrae; et aestate perpetua erunt super eum volucres, et omnes bestiae terrae super illum hiemabunt.	2020-04-20	Prophetia_Isaiae
1100000300	in tempore illo deferetur munus domino exercituum a populo divulso et dilacerato, a populo terribili, post quem non fuit alius; a gente exspectante, exspectante et conculcata, cuius diripuerunt flumina terram eius; ad locum nominis domini exercituum, montem sion.	2020-04-20	Prophetia_Isaiae
1100000301	caput 19 onus aegypti.	2020-04-20	Prophetia_Isaiae
1100000302	ecce dominus ascendet super nubem levem, et ingredietur aegyptum, et commovebuntur simulacra aegypti a facie eius, et cor aegypti tabescet in medio eius, et concurrere faciam aegyptios adversus aegyptios; et pugnabit vir contra fratrem suum, et vir contra amicum suum, civitas adversus civitatem, regnum adversus regnum.	2020-04-20	Prophetia_Isaiae
1100000303	et dirumpetur spiritus aegypti in visceribus eius, et consilium eius praecipitabo; et interrogabunt simulacra sua, et divinos suos, et pythones, et ariolos.	2020-04-20	Prophetia_Isaiae
1100000304	et tradam aegyptum in manu dominorum crudelium, et rex fortis dominabitur eorum, ait dominus deus exercituum.	2020-04-20	Prophetia_Isaiae
1100000305	et arescet aqua de mari, et fluvius desolabitur atque siccabitur.	2020-04-20	Prophetia_Isaiae
1100000306	et deficient flumina, attenuabuntur et siccabuntur rivi aggerum, calamus et iuncus marcescet.	2020-04-20	Prophetia_Isaiae
1100000307	nudabitur alveus rivi a fonte suo, et omnis sementis irrigua siccabitur, arescet, et non erit.	2020-04-20	Prophetia_Isaiae
1100000308	et moerebunt piscatores, et lugebunt omnes mittentes in flumen hamum; et expandentes rete super faciem aquarum emarcescent.	2020-04-20	Prophetia_Isaiae
1100000309	confundentur qui operabantur linum, pectentes et texentes subtilia.	2020-04-20	Prophetia_Isaiae
1100000310	et erunt irrigua eius flaccentia: omnes qui faciebant lacunas ad capiendos pisces.	2020-04-20	Prophetia_Isaiae
1100000311	stulti principes taneos, sapientes consiliarii pharaonis dederunt consilium insipiens.	2020-04-20	Prophetia_Isaiae
1100000312	quomodo dicetis pharaoni: filius sapientium ego, filius regum antiquorum? ubi nunc sunt sapientes tui? annuntient tibi, et indicent quid cogitaverit dominus exercituum super aegyptum.	2020-04-20	Prophetia_Isaiae
1100000313	stulti facti sunt principes taneos, emarcuerunt principes mempheos; deceperunt aegyptum, angulum populorum eius.	2020-04-20	Prophetia_Isaiae
1100000314	dominus miscuit in medio eius spiritum vertiginis; et errare fecerunt aegyptum in omni opere suo, sicut errat ebrius et vomens.	2020-04-20	Prophetia_Isaiae
1100000315	et non erit aegypto opus quod faciat caput et caudam, incurvantem et refrenantem.	2020-04-20	Prophetia_Isaiae
1100000316	in die illa erit aegyptus quasi mulieres; et stupebunt, et timebunt a facie commotionis manus domini exercituum, quam ipse movebit super eam.	2020-04-20	Prophetia_Isaiae
1100000317	et erit terra iuda aegypto in pavorem; omnis qui illius fuerit recordatus pavebit a facie consilii domini exercituum, quod ipse cogitavit super eam.	2020-04-20	Prophetia_Isaiae
1100000318	in die illa erunt quinque civitates in terra aegypti loquentes lingua chanaan, et iurantes per dominum exercituum: civitas solis vocabitur una.	2020-04-20	Prophetia_Isaiae
1100000319	in die illa erit altare domini in medio terrae aegypti, et titulus domini iuxta terminum eius.	2020-04-20	Prophetia_Isaiae
1100000320	erit in signum et in testimonium domino exercituum in terra aegypti; clamabunt enim ad dominum a facie tribulationis, et mittet eis salvatorem et propugnatorem qui liberet eos.	2020-04-20	Prophetia_Isaiae
1100000321	et cognoscetur dominus ab aegypto, et cognoscent aegyptii dominum in die illa; et colent eum in hostiis et in muneribus; et vota vovebunt domino, et solvent.	2020-04-20	Prophetia_Isaiae
1100000322	et percutiet dominus aegyptum plaga, et sanabit eam; et revertentur ad dominum, et placabitur eis, et sanabit eos.	2020-04-20	Prophetia_Isaiae
1100000323	in die illa erit via de aegypto in assyrios; et intrabit assyrius aegyptum, et aegyptius in assyrios, et servient aegyptii assur.	2020-04-20	Prophetia_Isaiae
1100000324	in die illa erit israel tertius aegyptio et assyrio; benedictio in medio terrae cui benedixit dominus exercituum, dicens: benedictus populus meus aegypti, et opus manuum mearum assyrio; haereditas autem mea israel.	2020-04-20	Prophetia_Isaiae
1100000325	caput 20 in anno quo ingressus est thathan in azotum, cum misisset eum sargon, rex assyriorum, et pugnasset contra azotum, et cepisset eam:in tempore illo locutus est dominus in manu isaiae, filii amos, dicens: vade, et solve saccum de lumbis tuis, et calceamenta tua tolle de pedibus tuis.  et fecit sic, vadens nudus et discalceatus.	2020-04-20	Prophetia_Isaiae
1100000326	et dixit dominus: sicut ambulavit servus meus isaias nudus et discalceatus, trium annorum signum et portentum erit super aegyptum et super aethiopiam; sic minabit rex assyriorum captivitatem aegypti, et transmigrationem aethiopiae, iuvenum et senum, nudam et discalceatam, discoopertis natibus, ad ignominiam aegypti.	2020-04-20	Prophetia_Isaiae
1100000327	et timebunt, et confundentur ab aethiopia spe sua, et ab aegypto gloria sua.	2020-04-20	Prophetia_Isaiae
1100000328	et dicet habitator insulae huius in die illa: ecce haec erat spes nostra, ad quos confugimus in auxilium, ut liberarent nos a facie regis assyriorum: et quomodo effugere poterimus nos? caput 21 onus deserti maris.	2020-04-20	Prophetia_Isaiae
1100000329	sicut turbines ab africo veniunt, de deserto venit, de terra horribili.	2020-04-20	Prophetia_Isaiae
1100000330	visio dura nuntiata est mihi: qui incredulus est infideliter agit; et qui depopulator est vastat.	2020-04-20	Prophetia_Isaiae
1100000331	ascende, aelam; obside, mede; omnem gemitum eius cessare feci.	2020-04-20	Prophetia_Isaiae
1100000332	propterea repleti sunt lumbi mei dolore; angustia possedit me sicut angustia parturientis; corrui cum audirem, conturbatus sum cum viderem.	2020-04-20	Prophetia_Isaiae
1100000333	emarcuit cor meum; tenebrae stupefecerunt me: babylon dilecta mea posita est mihi in miraculum.	2020-04-20	Prophetia_Isaiae
1100000334	pone mensam, contemplare in specula comedentes et bibentes: surgite, principes, arripite clypeum.	2020-04-20	Prophetia_Isaiae
1100000335	haec enim dixit mihi dominus: vade, et pone speculatorem, et quodcumque viderit annuntiet.	2020-04-20	Prophetia_Isaiae
1100000336	et vidit currum duorum equitum, ascensorem asini, et ascensorem cameli; et contemplatus est diligenter multo intuitu.	2020-04-20	Prophetia_Isaiae
1100000337	et clamavit leo: super speculam domini ego sum, stans iugiter per diem; et super custodiam meam ego sum, stans totis noctibus.	2020-04-20	Prophetia_Isaiae
1100000338	ecce iste venit ascensor vir bigae equitum; et respondit, et dixit: cecidit, cecidit babylon, et omnia sculptilia deorum eius contrita sunt in terram.	2020-04-20	Prophetia_Isaiae
1100000339	tritura mea et filii areae meae, quae audivi a domino exercituum, deo israel, annuntiavi vobis.	2020-04-20	Prophetia_Isaiae
1100000340	onus duma.	2020-04-20	Prophetia_Isaiae
1100000341	ad me clamat ex seir: custos, quid de nocte? custos, quid de nocte? dixit custos: venit mane et nox; si quaeritis, quaerite; convertimini, venite.	2020-04-20	Prophetia_Isaiae
1100000342	onus in arabia.	2020-04-20	Prophetia_Isaiae
1100000343	in saltu ad vesperam dormietis, in semitis dedanim.	2020-04-20	Prophetia_Isaiae
1100000344	occurrentes sitienti ferte aquam, qui habitatis terram austri; cum panibus occurrite fugienti.	2020-04-20	Prophetia_Isaiae
1100000345	a facie enim gladiorum fugerunt, a facie gladii imminentis, a facie arcus extenti, a facie gravis praelii.	2020-04-20	Prophetia_Isaiae
1100000346	quoniam haec dicit dominus ad me: adhuc in uno anno, quasi in anno mercenarii, et auferetur omnis gloria cedar.	2020-04-20	Prophetia_Isaiae
1100000347	et reliquiae numeri sagittariorum fortium de filiis cedar imminuentur; dominus enim deus israel locutus est.	2020-04-20	Prophetia_Isaiae
1100000348	caput 22 onus vallis visionis.	2020-04-20	Prophetia_Isaiae
1100000349	quidnam quoque tibi est, quia ascendisti et tu omnis in tecta? clamoris plena, urbs frequens, civitas exsultans; interfecti tui, non interfecti gladio, nec mortui in bello.	2020-04-20	Prophetia_Isaiae
1100000350	cuncti principes tui fugerunt simul dureque ligati sunt; omnes qui inventi sunt vincti sunt pariter; procul fugerunt.	2020-04-20	Prophetia_Isaiae
1100000351	propterea dixi: recedite a me: amare flebo; nolite incumbere ut consolemini me super vastitate filiae populi mei; dies enim interfectionis, et conculcationis, et fletuum, domino deo exercituum, in valle visionis, scrutans murum, et magnificus super montem.	2020-04-20	Prophetia_Isaiae
1100000352	et aelam sumpsit pharetram, currum hominis equitis, et parietem nudavit clypeus.	2020-04-20	Prophetia_Isaiae
1100000353	et erunt electae valles tuae plenae quadrigarum, et equites ponent sedes suas in porta.	2020-04-20	Prophetia_Isaiae
1100000354	et revelabitur operimentum iudae, et videbis in die illa armamentarium domus saltus.	2020-04-20	Prophetia_Isaiae
1100000355	et scissuras civitatis david videbitis, quia multiplicatae sunt; et congregastis aquas piscinae inferioris, et domos ierusalem numerastis, et destruxistis domos ad muniendum murum.	2020-04-20	Prophetia_Isaiae
1100000356	et lacum fecistis inter duos muros ad aquam piscinae veteris; et non suspexistis ad eum qui fecerat eam, et operatorem eius de longe non vidistis.	2020-04-20	Prophetia_Isaiae
1100000357	et vocabit dominus deus exercituum in die illa ad fletum, et ad planctum, ad calvitium, et ad cingulum sacci; et ecce gaudium et laetitia, occidere vitulos et iugulare arietes, comedere carnes, et bibere vinum: comedamus et bibamus, cras enim moriemur.	2020-04-20	Prophetia_Isaiae
1100000358	et revelata est in auribus meis vox domini exercituum: si dimittetur iniquitas haec vobis donec moriamini, dicit dominus deus exercituum.	2020-04-20	Prophetia_Isaiae
1100000359	haec dicit dominus deus exercituum: vade, ingredere ad eum qui habitat in tabernaculo, ad sobnam, praepositum templi, et dices ad eum: quid tu hic, aut quasi quis hic? quia excidisti tibi hic sepulchrum, excidisti in excelso memoriale diligenter, in petra tabernaculum tibi.	2020-04-20	Prophetia_Isaiae
1100000360	ecce dominus asportari te faciet, sicut asportatur gallus gallinaceus; et quasi amictum, sic sublevabit te.	2020-04-20	Prophetia_Isaiae
1100000361	coronas coronabit te tribulatione; quasi pilam mittet te in terram latam et spatiosam; ibi morieris, et ibi erit currus gloriae tuae, ignominia domus domini tui.	2020-04-20	Prophetia_Isaiae
1100000362	et expellam te de statione tua, et de ministerio tuo deponam te.	2020-04-20	Prophetia_Isaiae
1100000363	et erit in die illa: vocabo servum meum eliacim, filium helciae, et induam illum tunica tua, et cingulo tuo confortabo eum, et potestatem tuam dabo in manu eius; et erit quasi pater habitantibus ierusalem et domui iuda.	2020-04-20	Prophetia_Isaiae
1100000364	et dabo clavem domus david super humerum eius; et aperiet, et non erit qui claudat; et claudet, et non erit qui aperiat.	2020-04-20	Prophetia_Isaiae
1100000365	et figam illum paxillum in loco fideli, et erit in solium gloriae domui patris eius.	2020-04-20	Prophetia_Isaiae
1100000366	et suspendent super eum omnem gloriam domus patris eius; vasorum diversa genera, omne vas parvulum, a vasis craterarum usque ad omne vas musicorum.	2020-04-20	Prophetia_Isaiae
1100000367	in die illa, dicit dominus exercituum, auferetur paxillus qui fixus fuerat in loco fideli, et frangetur, et cadet, et peribit quod pependerat in eo, quia dominus locutus est.	2020-04-20	Prophetia_Isaiae
1100000368	caput 23 onus tyri.	2020-04-20	Prophetia_Isaiae
1100000369	ululate, naves maris, quia vastata est domus unde venire consueverant: de terra cethim revelatum est eis.	2020-04-20	Prophetia_Isaiae
1100000370	tacete, qui habitatis in insula; negotiatores sidonis, transfretantes mare, repleverunt te.	2020-04-20	Prophetia_Isaiae
1100000371	in aquis multis semen nili; messis fluminis fruges eius: et facta est negotiatio gentium.	2020-04-20	Prophetia_Isaiae
1100000372	erubesce, sidon; ait enim mare, fortitudo maris, dicens: non parturivi, et non peperi, et non enutrivi iuvenes, nec ad incrementum perduxi virgines.	2020-04-20	Prophetia_Isaiae
1100000373	cum auditum fuerit in aegypto, dolebunt cum audierint de tiro.	2020-04-20	Prophetia_Isaiae
1100000374	transite maria, ululate, qui habitatis in insula! numquid non vestra haec est, quae gloriabatur a diebus pristinis in antiquitate sua? ducent eam pedes sui longe ad peregrinandum.	2020-04-20	Prophetia_Isaiae
1100000375	quis cogitavit hoc super tyrum quondam coronatam, cuius negotiatores principes, institores eius inclyti terrae? dominus exercituum cogitavit hoc, ut detraheret superbiam omnis gloriae, et ad ignominiam deduceret universos inclytos terrae.	2020-04-20	Prophetia_Isaiae
1100000376	transi terram tuam quasi flumen, filia maris! non est cingulum ultra tibi.	2020-04-20	Prophetia_Isaiae
1100000377	manum suam extendit super mare; conturbavit regna.	2020-04-20	Prophetia_Isaiae
1100000378	dominus mandavit adversus chanaan, ut contereret fortes eius; et dixit: non adiicies ultra ut glorieris, calumniam sustinens virgo filia sidonis: in cethim consurgens transfreta: ibi quoque non erit requies tibi.	2020-04-20	Prophetia_Isaiae
1100000379	ecce terra chaldaeorum, talis populus non fuit: assur fundavit eam; in captivitatem traduxerunt robustos eius, suffoderunt domos eius, posuerunt eam in ruinam.	2020-04-20	Prophetia_Isaiae
1100000380	ululate, naves maris, quia devastata est fortitudo vestra.	2020-04-20	Prophetia_Isaiae
1100000381	et erit in die illa: in oblivione eris, o tyre!  septuaginta annis, sicut dies regis unius; post septuaginta autem annos erit tyro quasi canticum meretricis: sume citharam, circui civitatem, meretrix oblivioni tradita: bene cane, frequenta canticum, ut memoria tui sit.	2020-04-20	Prophetia_Isaiae
1100000382	et erit post septuaginta annos: visitabit dominus tyrum, et reducet eam ad mercedes suas, et rursum fornicabitur cum universis regnis terrae super faciem terrae; et erunt negotiationes eius et mercedes eius sanctificatae domino: non condentur neque reponentur, quia his qui habitaverint coram domino erit negotiatio eius, ut manducent in saturitatem, et vestiantur usque ad vetustatem.	2020-04-20	Prophetia_Isaiae
1100000383	caput 24 ecce dominus dissipabit terram: et nudabit eam, et affliget faciem eius, et disperget habitatores eius.	2020-04-20	Prophetia_Isaiae
1100000384	et erit sicut populus, sic sacerdos; et sicut servus, sic dominus eius; sicut ancilla, sic domina eius; sicut emens, sic ille qui vendit; sicut foenerator, sic is qui mutuum accipit; sicut qui repetit, sic qui debet.	2020-04-20	Prophetia_Isaiae
1100000385	dissipatione dissipabitur terra, et direptione praedabitur; dominus enim locutus est verbum hoc.	2020-04-20	Prophetia_Isaiae
1100000386	luxit, et defluxit terra, et infirmata est; defluxit orbis, infirmata est altitudo populi terrae.	2020-04-20	Prophetia_Isaiae
1100000387	et terra infecta est ab habitatoribus suis, quia transgressi sunt leges, mutaverunt ius, dissipaverunt foedus sempiternum.	2020-04-20	Prophetia_Isaiae
1100000388	propter hoc maledictio vorabit terram, et peccabunt habitatores eius; ideoque insanient cultores eius, et relinquentur homines pauci.	2020-04-20	Prophetia_Isaiae
1100000389	luxit vindemia, infirmata est vitis, ingemuerunt omnes qui laetabantur corde; cessavit gaudium tympanorum, quievit sonitus laetantium, conticuit dulcedo citharae.	2020-04-20	Prophetia_Isaiae
1100000390	cum cantico non bibent vinum; amara erit potio bibentibus illam.	2020-04-20	Prophetia_Isaiae
1100000391	attrita est civitas vanitatis, clausa est omnis domus, nullo introeunte.	2020-04-20	Prophetia_Isaiae
1100000392	clamor erit super vino in plateis, deserta est omnia laetitia, translatum est gaudium terrae.	2020-04-20	Prophetia_Isaiae
1100000393	relicta est in urbe solitudo, et calamitas opprimet portas.	2020-04-20	Prophetia_Isaiae
1100000394	quia haec erunt in medio terrae in medio populorum, quomodo si paucae olivae quae remanserunt excutiantur ex olea et racemi, cum fuerit finita vindemia.	2020-04-20	Prophetia_Isaiae
1100000395	hi levabunt vocem suam, atque laudabunt: cum glorificatus fuerit dominus, hinnient de mari.	2020-04-20	Prophetia_Isaiae
1100000396	propter hoc in doctrinis glorificate dominum; in insulis maris nomen domini dei israel.	2020-04-20	Prophetia_Isaiae
1100000397	a finibus terrae laudes audivimus, gloriam iusti.	2020-04-20	Prophetia_Isaiae
1100000398	et dixi: secretum meum mihi, secretum meum mihi.	2020-04-20	Prophetia_Isaiae
1100000399	vae mihi! praevaricantes praevaricati sunt, et praevaricatione transgressorum praevaricati sunt.	2020-04-20	Prophetia_Isaiae
1100000400	formido, et fovea, et laqueus super te, qui habitator es terrae.	2020-04-20	Prophetia_Isaiae
1100000401	et erit: qui fugerit a voce formidinis cadet in foveam; et qui se explicaverit de fovea tenebitur laqueo; quia cataractae de excelsis apertae sunt et concutientur fundamenta terrae.	2020-04-20	Prophetia_Isaiae
1100000402	confractione confringetur terra, contritione conteretur terra, commotione commovebitur terra; agitatione agitabitur terra sicut ebrius, et auferetur quasi tabernaculum unius noctis; et gravabit eam iniquitas sua, et corruet, et non adiiciet ut resurgat.	2020-04-20	Prophetia_Isaiae
1100000403	et erit: in die illa visitabit dominus super militiam caeli in excelso, et super reges terrae qui sunt super terram; et congregabuntur in congregatione unius fascis in lacum, et claudentur ibi in carcere, et post multos dies visitabuntur.	2020-04-20	Prophetia_Isaiae
1100000404	et erubescet luna, et confundetur sol, cum regnaverit dominus exercituum in monte sion et in ierusalem et in conspectu senum suorum fuerit glorificatus.	2020-04-20	Prophetia_Isaiae
1100000405	caput 25 domine, deus meus es tu; exaltabo te, et confitebor nomini tuo: quoniam fecisti mirabilia, cogitationes antiquas fideles.  amen.	2020-04-20	Prophetia_Isaiae
1100000406	quia posuisti civitatem in tumulum, urbem fortem in ruinam, domum alienorum: ut non sit civitas, et in sempiternum non aedificetur.	2020-04-20	Prophetia_Isaiae
1100000407	super hoc laudabit te populus fortis; civitas gentium robustarum timebit te: quia factus es fortitudo pauperi, fortitudo egeno in tribulatione sua, spes a turbine, umbraculum ab aestu; spiritus enim robustorum quasi turbo impellens parietem.	2020-04-20	Prophetia_Isaiae
1100000408	sicut aestus in siti, tumultum alienorum humiliabis; et quasi calore sub nube torrente, propaginem fortium marcescere facies.	2020-04-20	Prophetia_Isaiae
1100000409	et faciet dominus exercituum omnibus populis in monte hoc convivium pinguium, convivium vindemiae, pinguium medullatorum, vindemiae defaecatae.	2020-04-20	Prophetia_Isaiae
1100000410	et praecipitabit in monte isto faciem vinculi colligati super omnes populos, et telam quam orditus est super omnes nationes.	2020-04-20	Prophetia_Isaiae
1100000411	praecipitabit mortem in sempiternum; et auferet dominus deus lacrimam ab omni facie, et opprobrium populi sui auferet de universa terra: quia dominus locutus est.	2020-04-20	Prophetia_Isaiae
1100000412	et dicet in die illa: ecce deus noster iste; exspectavimus eum, et salvabit nos; iste dominus, sustinuimus eum: exsultabimus, et laetabimur in salutari eius.	2020-04-20	Prophetia_Isaiae
1100000413	quia requiescet manus domini in monte isto; et triturabitur moab sub eo, sicuti teruntur paleae in plaustro.	2020-04-20	Prophetia_Isaiae
1100000414	et extendet manus suas sub eo sicut extendit natans ad natandum; et humiliabit gloriam eius cum allisione manuum eius.	2020-04-20	Prophetia_Isaiae
1100000415	et munimenta sublimium murorum tuorum concident, et humiliabuntur, et detrahentur in terram usque ad pulverem.	2020-04-20	Prophetia_Isaiae
1100000416	caput 26 in die illa cantabitur canticum istud in terra iuda: urbs fortitudinis nostrae sion; salvator ponetur in ea murus et antemurale.	2020-04-20	Prophetia_Isaiae
1100000417	aperite portas, et ingrediatur gens iusta, custodiens veritatem.	2020-04-20	Prophetia_Isaiae
1100000418	vetus error abiit: servabis pacem; pacem, quia in te speravimus.	2020-04-20	Prophetia_Isaiae
1100000419	sperastis in domino in saeculis aeternis; in domino deo forti in perpetuum.	2020-04-20	Prophetia_Isaiae
1100000420	quia incurvabit habitantes in excelso; civitatem sublimem humiliabit: humiliabit eam usque ad terram, detrahet eam usque ad pulverem.	2020-04-20	Prophetia_Isaiae
1100000421	conculcabit eam pes, pedes pauperis, gressus egenorum.	2020-04-20	Prophetia_Isaiae
1100000422	semita iusti recta est, rectus callis iusti ad ambulandum.	2020-04-20	Prophetia_Isaiae
1100000423	et in semita iudiciorum tuorum, domine, sustinuimus te: nomen tuum et memoriale tuum in desiderio animae.	2020-04-20	Prophetia_Isaiae
1100000424	anima mea desideravit te in nocte, sed et spiritu meo in praecordiis meis de mane vigilabo ad te.	2020-04-20	Prophetia_Isaiae
1100000425	cum feceris iudicia tua in terra, iustitiam discent habitatores orbis.	2020-04-20	Prophetia_Isaiae
1100000426	misereamur impio, et non discet iustitiam; in terra sanctorum iniqua gessit, et non videbit gloriam domini.	2020-04-20	Prophetia_Isaiae
1100000427	domine, exaltetur manus tua, et non videant; videant, et confundantur zelantes populi; et ignis hostes tuos devoret.	2020-04-20	Prophetia_Isaiae
1100000428	domine, dabis pacem nobis: omnia enim opera nostra operatus es nobis.	2020-04-20	Prophetia_Isaiae
1100000429	domine deus noster, possederunt nos domini absque te; tantum in te recordemur nominis tui.	2020-04-20	Prophetia_Isaiae
1100000430	morientes non vivant, gigantes non resurgant: propterea visitasti et contrivisti eos, et perdidisti omnem memoriam eorum.	2020-04-20	Prophetia_Isaiae
1100000431	indulsisti genti, domine, indulsisti genti, numquid glorificatus es? elongasti omnes terminos terrae.	2020-04-20	Prophetia_Isaiae
1100000432	domine, in angustia requisierunt te, in tribulatione murmuris doctrina tua eis.	2020-04-20	Prophetia_Isaiae
1100000433	sicut quae concipit, cum appropinquaverit ad partum, dolens clamat in doloribus suis, sic facti sumus a facie tua, domine.	2020-04-20	Prophetia_Isaiae
1100000434	concepimus, et quasi parturivimus, et peperimus spiritum.	2020-04-20	Prophetia_Isaiae
1100000435	salutes non fecimus in terra; ideo non ceciderunt habitatores terrae.	2020-04-20	Prophetia_Isaiae
1100000436	vivent mortui tui, interfecti mei resurgent.	2020-04-20	Prophetia_Isaiae
1100000437	expergiscimini, et laudate, qui habitatis in pulvere, quia ros lucis ros tuus, et terram gigantum detrahes in ruinam.	2020-04-20	Prophetia_Isaiae
1100000438	vade, populus meus, intra in cubicula tua; claude ostia tua super te, abscondere modicum ad momentum, donec pertranseat indignatio.	2020-04-20	Prophetia_Isaiae
1100000439	ecce enim dominus egredietur de loco suo, ut visitet iniquitatem habitatoris terrae contra eum; et revelabit terra sanguinem suum, et non operiet ultra interfectos suos.	2020-04-20	Prophetia_Isaiae
1100000440	caput 27 in die illa visitabit dominus in gladio suo duro, et grandi, et forti, super leviathan, serpentem vectem, et super leviathan, serpentem tortuosum, et occidet cetum qui in mari est.	2020-04-20	Prophetia_Isaiae
1100000441	in die illa vinea meri cantabit ei.	2020-04-20	Prophetia_Isaiae
1100000442	ego dominus qui servo eam; repente propinabo ei.	2020-04-20	Prophetia_Isaiae
1100000443	ne forte visitetur contra eam, nocte et die servo eam.	2020-04-20	Prophetia_Isaiae
1100000444	indignatio non est mihi.	2020-04-20	Prophetia_Isaiae
1100000445	quis dabit me spinam et veprem in praelio? gradiar super eam, succendam eam pariter.	2020-04-20	Prophetia_Isaiae
1100000446	an potius tenebit fortitudinem meam? faciet pacem mihi, pacem faciet mihi.	2020-04-20	Prophetia_Isaiae
1100000447	qui ingrediuntur impetu ad iacob, florebit et germinabit israel, et implebunt faciem orbis semine.	2020-04-20	Prophetia_Isaiae
1100000448	numquid iuxta plagam percutientis se percussit eum? aut sicut occidit interfectos eius, sic occisus est? in mensura contra mensuram, cum abiecta fuerit, iudicabis eam; meditatus est in spiritu suo duro per diem aestus.	2020-04-20	Prophetia_Isaiae
1100000449	idcirco super hoc dimittetur iniquitas domui iacob; et iste omnis fructus: ut auferatur peccatum eius, cum posuerit omnes lapides altaris sicut lapides cineris allisos: non stabunt luci et delubra.	2020-04-20	Prophetia_Isaiae
1100000450	civitas enim munita desolata erit; speciosa relinquetur, et dimittetur quasi desertum; ibi pascetur vitulus, et ibi accubabit, et consumet summitates eius.	2020-04-20	Prophetia_Isaiae
1100000451	in siccitate messes illius conterentur.	2020-04-20	Prophetia_Isaiae
1100000452	mulieres venientes, et docentes eam; non est enim populus sapiens: propterea non miserebitur eius qui fecit eum, et qui formavit eum non parcet ei.	2020-04-20	Prophetia_Isaiae
1100000453	et erit: in die illa percutiet dominus ab alveo fluminis usque ad torrentem aegypti; et vos congregabimini unus et unus, filii israel.	2020-04-20	Prophetia_Isaiae
1100000454	et erit: in die illa clangetur in tuba magna; et venient qui perditi fuerant de terra assyriorum, et qui eiecti erant in terra aegypti, et adorabunt dominum in monte sancto in ierusalem.	2020-04-20	Prophetia_Isaiae
1100000455	caput 28 vae coronae superbiae, ebriis ephraim, et flori decidenti, gloriae exsultationis eius, qui erant in vertice vallis pinguissimae, errantes a vino.	2020-04-20	Prophetia_Isaiae
1100000456	ecce validus et fortis dominus sicut impetus grandinis; turbo confringens, sicut impetus aquarum multarum inundantium et emissarum super terram spatiosam.	2020-04-20	Prophetia_Isaiae
1100000457	pedibus conculcabitur corona superbiae ebriorum ephraim.	2020-04-20	Prophetia_Isaiae
1100000458	et erit flos decidens gloriae exsultationis eius, qui est super verticem vallis pinguium, quasi temporaneum ante maturitatem autumni, quod, cum aspexerit videns, statim ut manu tenuerit, devorabit illud.	2020-04-20	Prophetia_Isaiae
1100000459	in die illa erit dominus exercituum corona gloriae, et sertum exsultationis residuo populi sui; et spiritus iudicii sedenti super iudicium, et fortitudo revertentibus de bello ad portam.	2020-04-20	Prophetia_Isaiae
1100000460	verum hi quoque prae vino nescierunt, et prae ebrietate erraverunt; sacerdos et propheta nescierunt prae ebrietate; absorpti sunt a vino, erraverunt in ebrietate, nescierunt videntem, ignoraverunt iudicium.	2020-04-20	Prophetia_Isaiae
1100000461	omnes enim mensae repletae sunt vomitu sordiumque, ita ut non esset ultra locus.	2020-04-20	Prophetia_Isaiae
1100000462	quem docebit scientiam? et quem intelligere faciet auditum? ablactatos a lacte, avulsos ab uberibus.	2020-04-20	Prophetia_Isaiae
1100000463	quia manda, remanda; manda, remanda; exspecta, reexspecta; exspecta, reexspecta; modicum ibi, modicum ibi.	2020-04-20	Prophetia_Isaiae
1100000464	in loquela enim labii, et lingua altera loquetur ad populum istum.	2020-04-20	Prophetia_Isaiae
1100000465	cui dixit: haec est requies mea, reficite lassum; et hoc est meum refrigerium: et noluerunt audire.	2020-04-20	Prophetia_Isaiae
1100000466	et erit eis verbum domini: manda, remanda; manda, remanda; exspecta, reexspecta; exspecta, reexspecta; modicum ibi, modicum ibi; ut vadant, et cadant retrorsum, et conterantur, et illaqueentur, et capiantur.	2020-04-20	Prophetia_Isaiae
1100000467	propter hoc audite verbum domini, viri illusores, qui dominamini super populum meum, qui est in ierusalem.	2020-04-20	Prophetia_Isaiae
1100000468	dixistis enim: percussimus foedus cum morte, et cum inferno fecimus pactum: flagellum inundans cum transierit, non veniet super nos quia posuimus mendacium spem nostram, et mendacio protecti sumus.	2020-04-20	Prophetia_Isaiae
1100000469	idcirco haec dicit dominus deus: ecce ego mittam in fundamentis sion lapidem, lapidem probatum, angularem, pretiosum, in fundamento fundatum; qui crediderit, non festinet.	2020-04-20	Prophetia_Isaiae
1100000470	et ponam in pondere iudicium, et iustitiam in mensura; et subvertet grando spem mendacii, et protectionem aquae inundabunt.	2020-04-20	Prophetia_Isaiae
1100000471	et delebitur foedus vestrum cum morte, et pactum vestrum cum inferno non stabit: flagellum inundans cum transierit, eritis ei in conculcationem.	2020-04-20	Prophetia_Isaiae
1100000472	quandocumque pertransierit, tollet vos, quoniam in mane diluculo pertransibit in die et in nocte; et tantummodo sola vexatio intellectum dabit auditui.	2020-04-20	Prophetia_Isaiae
1100000473	coangustatum est enim stratum, ita ut alter decidat; et pallium breve utrumque operire non potest.	2020-04-20	Prophetia_Isaiae
1100000474	sicut enim in monte divisionum stabit dominus; sicut in valle quae est in gabaon irascetur, ut faciat opus suum, alienum opus eius: ut operetur opus suum, peregrinum est opus eius ab eo.	2020-04-20	Prophetia_Isaiae
1100000475	et nunc nolite illudere, ne forte constringantur vincula vestra; consummationem enim et abbreviationem audivi a domino deo exercituum, super universam terram.	2020-04-20	Prophetia_Isaiae
1100000476	auribus percipite, et audite vocem meam: attendite, et audite eloquium meum.	2020-04-20	Prophetia_Isaiae
1100000477	numquid tota die arabit arans ut serat? proscindet et sarriet humum suam? nonne cum adaequaverit faciem eius, seret gith et cyminum sparget? et ponet triticum per ordinem, et hordeum, et milium, et viciam in finibus suis? et erudiet illum in iudicio; deus suus docebit illum.	2020-04-20	Prophetia_Isaiae
1100000478	non enim in serris triturabitur gith, nec rota plaustri super cyminum circuibit; sed in virga excutietur gith, et cyminum in baculo.	2020-04-20	Prophetia_Isaiae
1100000479	panis autem comminuetur; verum non in perpetuum triturans triturabit illum, neque vexabit eum rota plaustri, neque ungulis suis comminuet eum.	2020-04-20	Prophetia_Isaiae
1100000480	et hoc a domino deo exercituum exivit, ut mirabile faceret consilium, et magnificaret iustitiam.	2020-04-20	Prophetia_Isaiae
1100000481	caput 29 vae ariel, ariel civitas, quam expugnavit david! additus est annus ad annum: solemnitates evolutae sunt.	2020-04-20	Prophetia_Isaiae
1100000482	et circumvallabo ariel, et erit tristis et moerens, et erit mihi quasi ariel.	2020-04-20	Prophetia_Isaiae
1100000483	et circumdabo quasi sphaeram in circuitu tuo, et iaciam contra te aggerem, et munimenta ponam in obsidionem tuam.	2020-04-20	Prophetia_Isaiae
1100000484	humiliaberis, de terra loqueris, et de humo audietur eloquium tuum; et erit quasi pythonis de terra vox tua, et de humo eloquium tuum mussitabit.	2020-04-20	Prophetia_Isaiae
1100000485	et erit sicut pulvis tenuis multitudo ventilantium te, et sicut favilla pertransiens multitudo eorum qui contra te praevaluerunt; eritque repente confestim.	2020-04-20	Prophetia_Isaiae
1100000486	a domino exercituum visitabitur in tonitruo, et commotione terrae, et voce magna turbinis et tempestatis, et flammae ignis devorantis.	2020-04-20	Prophetia_Isaiae
1100000487	et erit sicut somnium visionis nocturnae multitudo omnium gentium quae dimicaverunt contra ariel, et omnes qui militaverunt, et obsederunt, et praevaluerunt adversus eam.	2020-04-20	Prophetia_Isaiae
1100000488	et sicut somniat esuriens, et comedit, cum autem fuerit expergefactus, vacua est anima eius; et sicut somniat sitiens et bibit, et postquam fuerit expergefactus, lassus adhuc sitit, et anima eius vacua est: sic erit multitudo omnium gentium quae dimicaverunt contra montem sion.	2020-04-20	Prophetia_Isaiae
1100000489	obstupescite et admiramini; fluctuate et vacillate; inebriamini, et non a vino; movemini, et non ab ebrietate.	2020-04-20	Prophetia_Isaiae
1100000490	quoniam miscuit vobis dominus spiritum soporis; claudet oculos vestros: prophetas et principes vestros, qui vident visiones, operiet.	2020-04-20	Prophetia_Isaiae
1100000491	et erit vobis visio omnium sicut verba libri signati, quem cum dederint scienti litteras, dicent: lege istum: et respondebit: non possum, signatus est enim.	2020-04-20	Prophetia_Isaiae
1100000492	et dabitur liber nescienti litteras, diceturque ei: lege; et respondebit: nescio litteras.	2020-04-20	Prophetia_Isaiae
1100000493	et dixit dominus: eo quod appropinquat populus iste ore suo, et labiis suis glorificat me, cor autem eius longe est a me, et timuerunt me mandato hominum et doctrinis, ideo ecce ego addam ut admirationem faciam populo huic miraculo grandi et stupendo; peribit enim sapientia a sapientibus eius, et intellectus prudentium eius abscondetur.	2020-04-20	Prophetia_Isaiae
1100000494	vae qui profundi estis corde, ut a domino abscondatis consilium; quorum sunt in tenebris opera, et dicunt: quis videt nos? et quis novit nos? perversa est haec vestra cogitatio; quasi si lutum contra figulum cogitet, et dicat opus factori suo: non fecisti me; et figmentum dicat fictori suo: non intelligis.	2020-04-20	Prophetia_Isaiae
1100000495	nonne adhuc in modico et in brevi convertetur libanus in carmel, et carmel in saltum reputabitur? et audient in die illa surdi verba libri, et de tenebris et caligine oculi caecorum videbunt.	2020-04-20	Prophetia_Isaiae
1100000496	et addent mites in domino laetitiam, et pauperes homines in sancto israel exsultabunt; quoniam defecit qui praevalebat, consummatus est illusor, et succisi sunt omnes qui vigilabant super iniquitatem, qui peccare faciebant homines in verbo, et arguentem in porta supplantabant, et declinaverunt frustra a iusto.	2020-04-20	Prophetia_Isaiae
1100000497	propter hoc, haec dicit dominus ad domum iacob, qui redemit abraham: non modo confundetur iacob, nec modo vultus eius erubescet; sed cum viderit filios suos, opera manuum mearum in medio sui sanctificantes nomen meum, et sanctificabunt sanctum iacob, et deum israel praedicabunt; et scient errantes spiritu intellectum, et mussitatores discent legem.	2020-04-20	Prophetia_Isaiae
1100000498	caput 30 vae filii desertores, dicit dominus, ut faceretis consilium, et non ex me, et ordiremini telam, et non per spiritum meum, ut adderetis peccatum super peccatum; qui ambulatis ut descendatis in aegyptum, et os meum non interrogastis, sperantes auxilium in fortitudine pharaonis, et habentes fiduciam in umbra aegypti! et erit vobis fortitudo pharaonis in confusionem, et fiducia umbrae aegypti in ignominiam.	2020-04-20	Prophetia_Isaiae
1100000499	erant enim in tani principes tui, et nuntii tui usque ad hanes pervenerunt.	2020-04-20	Prophetia_Isaiae
1100000500	omnes confusi sunt super populo qui eis prodesse non potuit: non fuerunt in auxilium et in aliquam utilitatem, sed in confusionem et in opprobrium.	2020-04-20	Prophetia_Isaiae
1100000501	onus iumentorum austri.	2020-04-20	Prophetia_Isaiae
1100000502	in terra tribulationis et angustiae leaena, et leo ex eis, vipera et regulus volans; portantes super humeros iumentorum divitias suas, et super gibbum camelorum thesauros suos, ad populum qui eis prodesse non poterit.	2020-04-20	Prophetia_Isaiae
1100000503	aegyptus enim frustra et vane auxiliabitur.	2020-04-20	Prophetia_Isaiae
1100000504	ideo clamavi super hoc: superbia tantum est, quiesce.	2020-04-20	Prophetia_Isaiae
1100000505	nunc ergo ingressus, scribe ei super buxum, et in libro diligenter exara illud, et erit in die novissimo in testimonium usque in aeternum.	2020-04-20	Prophetia_Isaiae
1100000506	populus enim ad iracundiam provocans est: et filii mendaces, filii nolentes audire legem dei; qui dicunt videntibus: nolite videre, et aspicientibus: nolite aspicere nobis ea quae recta sunt; loquimini nobis placentia: videte nobis errores.	2020-04-20	Prophetia_Isaiae
1100000507	auferte a me viam; declinate a me semitam; cesset a facie nostra sanctus israel.	2020-04-20	Prophetia_Isaiae
1100000508	propterea haec dicit sanctus israel: pro eo quod reprobastis verbum hoc, et sperastis in calumnia et in tumultu, et innixi estis super eo; propterea erit vobis iniquitas haec sicut interruptio cadens, et requisita in muro excelso, quoniam subito, dum non speratur, veniet contritio eius.	2020-04-20	Prophetia_Isaiae
1100000509	et comminuetur sicut conteritur lagena figuli contritione pervalida, et non invenietur de fragmentis eius testa in qua portetur igniculus de incendio, aut hauriatur parum aquae de fovea.	2020-04-20	Prophetia_Isaiae
1100000510	quia haec dicit dominus deus, sanctus israel: si revertamini et quiescatis, salvi eritis; in silentio et in spe erit fortitudo vestra.	2020-04-20	Prophetia_Isaiae
1100000511	et noluistis, et dixistis: nequaquam, sed ad equos fugiemus: ideo fugietis; et: super veloces ascendemus: ideo velociores erunt qui persequentur vos.	2020-04-20	Prophetia_Isaiae
1100000512	mille homines a facie terroris unius; et a facie terroris quinque fugietis, donec relinquamini quasi malus navis in vertice montis, et quasi signum super collem.	2020-04-20	Prophetia_Isaiae
1100000513	propterea exspectat dominus ut misereatur vestri; et ideo exaltabitur parcens vobis, quia deus iudicii dominus: beati omnes qui exspectant eum! populus enim sion habitabit in ierusalem: plorans nequaquam plorabis: miserans miserebitur tui, ad vocem clamoris tui: statim ut audierit, respondebit tibi.	2020-04-20	Prophetia_Isaiae
1100000514	et dabit vobis dominus panem arctum, et aquam brevem; et non faciet avolare a te ultra doctorem tuum; et erunt oculi tui videntes praeceptorem tuum.	2020-04-20	Prophetia_Isaiae
1100000515	et aures tuae audient verbum post tergum monentis: haec est via; ambulate in ea, et non declinetis neque ad dexteram, neque ad sinistram.	2020-04-20	Prophetia_Isaiae
1100000516	et contaminabis laminas sculptilium argenti tui, et vestimentum conflatilis auri tui, et disperges ea sicut immunditiam menstruatae.	2020-04-20	Prophetia_Isaiae
1100000517	egredere, dices ei.	2020-04-20	Prophetia_Isaiae
1100000518	et dabitur pluvia semini tuo, ubicumque seminaveris in terra, et panis frugum terrae erit uberrimus et pinguis; pascetur in possessione tua in die illo agnus spatiose, et tauri tui, et pulli asinorum, qui operantur terram, commistum migma comedent sicut in area ventilatum est.	2020-04-20	Prophetia_Isaiae
1100000519	et erunt super omnem montem excelsum, et super omnem collem elevatum, rivi currentium aquarum, in die interfectionis multorum, cum ceciderint turres: et erit lux lunae sicut lux solis, et lux solis erit septempliciter sicut lux septem dierum, in die qua alligaverit dominus vulnus populi sui, et percussuram plagae eius sanaverit.	2020-04-20	Prophetia_Isaiae
1100000520	ecce nomen domini venit de longinquo, ardens furor eius, et gravis ad portandum; labia eius repleta sunt indignatione, et lingua eius quasi ignis devorans.	2020-04-20	Prophetia_Isaiae
1100000521	spiritus eius velut torrens inundans usque ad medium colli, ad perdendas gentes in nihilum, et frenum erroris quod erat in maxillis populorum.	2020-04-20	Prophetia_Isaiae
1100000522	canticum erit vobis sicut nox sanctificatae solemnitatis, et laetitia cordis sicut qui pergit cum tibia, ut intret in montem domini ad fortem israel.	2020-04-20	Prophetia_Isaiae
1100000523	et auditam faciet dominus gloriam vocis suae, et terrorem brachii sui ostendet in comminatione furoris, et flamma ignis devorantis: allidet in turbine, et in lapide grandinis.	2020-04-20	Prophetia_Isaiae
1100000524	a voce enim domini pavebit assur virga percussus.	2020-04-20	Prophetia_Isaiae
1100000525	et erit transitus virgae fundatus, quam requiescere faciet dominus super eum in tympanis et citharis; et in bellis praecipuis expugnabit eos.	2020-04-20	Prophetia_Isaiae
1100000526	praeparata est enim ab heri topheth, a rege praeparata, profunda, et dilatata.	2020-04-20	Prophetia_Isaiae
1100000527	nutrimenta eius, ignis et ligna multa; flatus domini sicut torrens sulphuris succendens eam.	2020-04-20	Prophetia_Isaiae
1100000528	caput 31 vae qui descendunt in aegyptum ad auxilium, in equis sperantes, et habentes fiduciam super quadrigis, quia multae sunt; et super equitibus, quia praevalidi nimis; et non sunt confisi super sanctum israel, et dominum non requisierunt! ipse autem sapiens adduxit malum, et verba sua non abstulit; et consurget contra domum pessimorum, et contra auxilium operantium iniquitatem.	2020-04-20	Prophetia_Isaiae
1100000529	aegyptus homo, et non deus; et equi eorum caro, et non spiritus; et dominus inclinabit manum suam, et corruet auxiliator, et cadet cui praestatur auxilium, simulque omnes consumentur.	2020-04-20	Prophetia_Isaiae
1100000530	quia haec dicit dominus ad me: quomodo si rugiat leo et catulus leonis super praedam suam; et cum occurrerit ei multitudo pastorum, a voce eorum non formidabit, et a multitudine eorum non pavebit: sic descendet dominus exercituum ut praelietur super montem sion et super collem eius.	2020-04-20	Prophetia_Isaiae
1100000531	sicut aves volantes, sic proteget dominus exercituum ierusalem, protegens et liberans, transiens et salvans.	2020-04-20	Prophetia_Isaiae
1100000532	convertimini, sicut in profundum recesseratis, filii israel.	2020-04-20	Prophetia_Isaiae
1100000533	in die enim illa abiiciet vir idola argenti sui, et idola auri sui, quae fecerunt vobis manus vestrae in peccatum.	2020-04-20	Prophetia_Isaiae
1100000534	et cadet assur in gladio non viri, et gladius non hominis vorabit eum: et fugiet non a facie gladii, et iuvenes eius vectigales erunt.	2020-04-20	Prophetia_Isaiae
1100000535	et fortitudo eius a terrore transibit, et pavebunt fugientes principes eius, dixit dominus: cuius ignis est in sion et caminus eius in ierusalem.	2020-04-20	Prophetia_Isaiae
1100000536	caput 32 ecce in iustitia regnabit rex, et principes in iudicio praeerunt.	2020-04-20	Prophetia_Isaiae
1100000537	et erit vir sicut qui absconditur a vento, et celat se a tempestate; sicut rivi aquarum in siti, et umbra petrae prominentis in terra deserta.	2020-04-20	Prophetia_Isaiae
1100000538	non caligabunt oculi videntium, et aures audientium diligenter auscultabunt.	2020-04-20	Prophetia_Isaiae
1100000539	et cor stultorum intelliget scientiam, et lingua balborum velociter loquetur et plane.	2020-04-20	Prophetia_Isaiae
1100000540	non vocabitur ultra is qui insipiens est, princeps, neque fraudulentus appellabitur maior; stultus enim fatua loquetur, et cor eius faciet iniquitatem, ut perficiat simulationem, et loquatur ad dominum fraudulenter, et vacuam faciat animam esurientis, et potum sitienti auferat.	2020-04-20	Prophetia_Isaiae
1100000541	fraudulenti vasa pessima sunt; ipse enim cogitationes concinnavit ad perdendos mites in sermone mendacii, cum loqueretur pauper iudicium.	2020-04-20	Prophetia_Isaiae
1100000542	princeps vero ea quae digna sunt principe cogitabit, et ipse super duces stabit.	2020-04-20	Prophetia_Isaiae
1100000543	mulieres opulentae, surgite, et audite vocem meam; filiae confidentes, percipite auribus eloquium meum.	2020-04-20	Prophetia_Isaiae
1100000544	post dies enim et annum, vos conturbabimini confidentes; consummata est enim vindemia, collectio ultra non veniet.	2020-04-20	Prophetia_Isaiae
1100000545	obstupescite, opulentae; conturbamini, confidentes: exuite vos et confundimini; accingite lumbos vestros.	2020-04-20	Prophetia_Isaiae
1100000546	super ubera plangite, super regione desiderabili, super vinea fertili.	2020-04-20	Prophetia_Isaiae
1100000547	super humum populi mei spinae et vepres ascendent: quanto magis super omnes domos gaudii civitatis exultantis! domus enim dimissa est, multitudo urbis relicta est, tenebrae et palpatio factae sunt super speluncas usque in aeternum; gaudium onagrorum, pascua gregum.	2020-04-20	Prophetia_Isaiae
1100000548	donec effundatur super nos spiritus de excelso, et erit desertum in carmel, et carmel in saltum reputabitur.	2020-04-20	Prophetia_Isaiae
1100000549	et habitabit in solitudine iudicium, et iustitia in carmel sedebit.	2020-04-20	Prophetia_Isaiae
1100000550	et erit opus iustitiae pax, et cultus iustitiae silentium, et securitas usque in sempiternum.	2020-04-20	Prophetia_Isaiae
1100000551	et sedebit populus meus in pulchritudine pacis, et in tabernaculis fiduciae, et in requie opulenta.	2020-04-20	Prophetia_Isaiae
1100000552	grando autem in descensione saltus, et humilitate humiliabitur civitas.	2020-04-20	Prophetia_Isaiae
1100000553	beati qui seminatis super omnes aquas, immittentes pedem bovis et asini.	2020-04-20	Prophetia_Isaiae
1100000554	caput 33 vae qui praedaris!  nonne et ipse praedaberis? et qui spernis, nonne et ipse sperneris? cum consummaveris depraedationem, depraedaberis; cum fatigatus desieris contemnere, contemneris.	2020-04-20	Prophetia_Isaiae
1100000555	domine, miserere nostri, te enim exspectavimus; esto brachium nostrum in mane, et salus nostra in tempore tribulationis.	2020-04-20	Prophetia_Isaiae
1100000556	a voce angeli fugerunt populi, et ab exaltatione tua dispersae sunt gentes.	2020-04-20	Prophetia_Isaiae
1100000557	et congregabuntur spolia vestra sicut colligitur bruchus, velut cum fossae plenae fuerint de eo.	2020-04-20	Prophetia_Isaiae
1100000558	magnificatus est dominus, quoniam habitavit in excelso; implevit sion iudicio et iustitia.	2020-04-20	Prophetia_Isaiae
1100000559	et erit fides in temporibus tuis: divitiae salutis sapientia et scientia; timor domini ipse est thesaurus eius.	2020-04-20	Prophetia_Isaiae
1100000560	ecce videntes clamabunt foris; angeli pacis amare flebunt.	2020-04-20	Prophetia_Isaiae
1100000561	dissipatae sunt viae, cessavit transiens per semitam: irritum factum est pactum, proiecit civitates, non reputavit homines.	2020-04-20	Prophetia_Isaiae
1100000562	luxit et elanguit terra; confusus est libanus, et obsorduit: et factus est saron sicut desertum, et concussa est basan, et carmelus.	2020-04-20	Prophetia_Isaiae
1100000563	nunc consurgam, dicit dominus; nunc exaltabor, nunc sublevabor.	2020-04-20	Prophetia_Isaiae
1100000564	concipietis ardorem, parietis stipulam; spiritus vester ut ignis vorabit vos.	2020-04-20	Prophetia_Isaiae
1100000565	et erunt populi quasi de incendio cinis; spinae congregatae igni comburentur.	2020-04-20	Prophetia_Isaiae
1100000566	audite, qui longe estis, quae fecerim; et cognoscite, vicini, fortitudinem meam.	2020-04-20	Prophetia_Isaiae
1100000567	conterriti sunt in sion peccatores; possedit tremor hypocritas.	2020-04-20	Prophetia_Isaiae
1100000568	quis poterit habitare de vobis cum igne devorante? quis habitabit ex vobis cum ardoribus sempiternis? qui ambulat in iustitiis et loquitur veritatem, qui proiicit avaritiam ex calumnia, et excutit manus suas ab omni munere, qui obturat aures suas ne audiat sanguinem, et claudit oculos suos ne videat malum.	2020-04-20	Prophetia_Isaiae
1100000569	iste in excelsis habitabit; munimenta saxorum sublimitas eius: panis ei datus est, aquae eius fideles sunt.	2020-04-20	Prophetia_Isaiae
1100000570	regem in decore suo videbunt oculi eius, cernent terram de longe.	2020-04-20	Prophetia_Isaiae
1100000571	cor tuum meditabitur timorem: ubi est litteratus?  ubi legis verba ponderans? ubi doctor parvulorum? populum impudentem non videbis, populum alti sermonis, ita ut non possis intelligere disertitudinem linguae eius, in quo nulla est sapientia.	2020-04-20	Prophetia_Isaiae
1100000572	respice, sion, civitatem solemnitatis nostrae: oculi tui videbunt ierusalem, habitationem opulentam, tabernaculum quod nequaquam transferri poterit; nec auferentur clavi eius in sempiternum, et omnes funiculi eius non rumpentur: quia solummodo ibi magnificus est dominus noster: locus fluviorum rivi latissimi et patentes: non transibit per eum navis remigum, neque trieris magna transgredietur eum.	2020-04-20	Prophetia_Isaiae
1100000573	dominus enim iudex noster, dominus legifer noster, dominus rex noster, ipse salvabit nos.	2020-04-20	Prophetia_Isaiae
1100000574	laxati sunt funiculi tui, et non praevalebunt; sic erit malus tuus ut dilatare signum non queas.	2020-04-20	Prophetia_Isaiae
1100000575	tunc dividentur spolia praedarum multarum; claudi diripient rapinam.	2020-04-20	Prophetia_Isaiae
1100000576	nec dicet vicinus: elangui; populus qui habitat in ea, auferetur ab eo iniquitas.	2020-04-20	Prophetia_Isaiae
1100000577	caput 34 accedite, gentes, et audite; et populi, attendite: audiat terra, et plenitudo eius; orbis, et omne germen eius.	2020-04-20	Prophetia_Isaiae
1100000578	quia indignatio domini super omnes gentes, et furor super universam militiam eorum: interfecit eos, et dedit eos in occisionem.	2020-04-20	Prophetia_Isaiae
1100000579	interfecti eorum proiicientur, et de cadaveribus eorum ascendet foetor; tabescent montes a sanguine eorum.	2020-04-20	Prophetia_Isaiae
1100000580	et tabescet omnis militia caelorum, et complicabuntur sicut liber caeli: et omnis militia eorum defluet, sicut defluit folium de vinea et de ficu.	2020-04-20	Prophetia_Isaiae
1100000581	quoniam inebriatus est in caelo gladius meus; ecce super idumaeam descendet, et super populum interfectionis meae, ad iudicium.	2020-04-20	Prophetia_Isaiae
1100000582	gladius domini repletus est sanguine, incrassatus est adipe, de sanguine agnorum et hircorum, de sanguine medullatorum arietum: victima enim domini in bosra, et interfectio magna in terra edom.	2020-04-20	Prophetia_Isaiae
1100000583	et descendent unicornes cum eis, et tauri cum potentibus; inebriabitur terra eorum sanguine, et humus eorum adipe pinguium.	2020-04-20	Prophetia_Isaiae
1100000584	quia dies ultionis domini, annus retributionum iudicii sion.	2020-04-20	Prophetia_Isaiae
1100000585	et convertentur torrentes eius in picem, et humus eius in sulphur; et erit terra eius in picem ardentem.	2020-04-20	Prophetia_Isaiae
1100000586	nocte et die non extinguetur, in sempiternum ascendet fumus eius, a generatione in generationem desolabitur, in saecula saeculorum non erit transiens per eam.	2020-04-20	Prophetia_Isaiae
1100000587	et possidebunt illam onocrotalus et ericius; ibis et corvus habitabunt in ea: et extendetur super eam mensura, ut redigatur ad nihilum, et perpendiculum in desolationem.	2020-04-20	Prophetia_Isaiae
1100000588	nobiles eius non erunt ibi; regem potius invocabunt, et omnes principes eius erunt in nihilum.	2020-04-20	Prophetia_Isaiae
1100000589	et orientur in domibus eius spinae et urticae, et paliurus in munitionibus eius; et erit cubile draconum, et pascua struthionum.	2020-04-20	Prophetia_Isaiae
1100000590	et occurrent daemonia onocentauris, et pilosus clamabit alter ad alterum; ibi cubavit lamia, et invenit sibi requiem.	2020-04-20	Prophetia_Isaiae
1100000591	ibi habuit foveam ericius, et enutrivit catulos, et circumfodit, et fovit in umbra eius; illuc congregati sunt milvi, alter ad alterum.	2020-04-20	Prophetia_Isaiae
1100000592	requirite diligenter in libro domini, et legite: unum ex eis non defuit, alter alterum non quaesivit; quia quod ex ore meo procedit, ille mandavit, et spiritus eius ipse congregavit ea.	2020-04-20	Prophetia_Isaiae
1100000593	et ipse misit eis sortem, et manus eius divisit eam illis in mensuram: usque in aeternum possidebunt eam; in generationem et generationem habitabunt in ea.	2020-04-20	Prophetia_Isaiae
1100000594	caput 35 laetabitur deserta et invia, et exsultabit solitudo, et florebit quasi lilium.	2020-04-20	Prophetia_Isaiae
1100000595	germinans germinabit, et exsultabit laetabunda et laudans: gloria libani data est ei, decor carmeli et saron; ipsi videbunt gloriam domini, et decorem dei nostri.	2020-04-20	Prophetia_Isaiae
1100000596	confortate manus dissolutas, et genua debilia roborate.	2020-04-20	Prophetia_Isaiae
1100000597	dicite pusillanimis: confortamini, et nolite timere: ecce deus vester ultionem adducet retributionis; deus ipse veniet, et salvabit vos.	2020-04-20	Prophetia_Isaiae
1100000598	tunc aperientur oculi caecorum, et aures surdorum patebunt; tunc saliet sicut cervus claudus, et aperta erit lingua mutorum: quia scissae sunt in deserto aquae, et torrentes in solitudine; et quae erat arida, erit in stagnum, et sitiens in fontes aquarum.	2020-04-20	Prophetia_Isaiae
1100000599	in cubilibus, in quibus prius dracones habitabant, orietur viror calami et iunci.	2020-04-20	Prophetia_Isaiae
1100000600	et erit ibi semita et via, et via sancta vocabitur: non transibit per eam pollutus, et haec erit vobis directa via, ita ut stulti non errent per eam.	2020-04-20	Prophetia_Isaiae
1100000601	non erit ibi leo, et mala bestia non ascendet per eam, nec invenietur ibi; et ambulabunt qui liberati fuerint.	2020-04-20	Prophetia_Isaiae
1100000602	et redempti a domino convertentur, et venient in sion cum laude, et laetitia sempiterna super caput eorum: gaudium et laetitiam obtinebunt, et fugiet dolor et gemitus.	2020-04-20	Prophetia_Isaiae
1100000603	caput 36 et factum est in quartodecimo anno regis ezechiae, ascendit sennacherib, rex assyriorum, super omnes civitates iuda munitas, et cepit eas.	2020-04-20	Prophetia_Isaiae
1100000604	et misit rex assyriorum rabsacen de lachis in ierusalem, ad regem ezechiam in manu gravi: et stetit in aquaeductu piscinae superioris in via agri fullonis.	2020-04-20	Prophetia_Isaiae
1100000605	et egressus est ad eum eliacim, filius helciae, qui erat super domum, et sobna scriba, et ioahe filius asaph, a commentariis.	2020-04-20	Prophetia_Isaiae
1100000606	et dixit ad eos rabsaces: dicite ezechiae: haec dicit rex magnus, rex assyriorum: quae est ista fiducia qua confidis? aut quo consilio vel fortitudine rebellare disponis?  super quem habes fiduciam, quia recessisti a me? ecce confidis super baculum arundineum confractum istum, super aegyptum; cui si innixus fuerit homo, intrabit in manum eius, et perforabit eam: sic pharao, rex aegypti, omnibus qui confidunt in eo.	2020-04-20	Prophetia_Isaiae
1100000607	quod si responderis mihi: in domino deo nostro confidimus; nonne ipse est cuius abstulit ezechias excelsa et altaria, et dixit iudae et ierusalem: coram altari isto adorabitis? et nunc trade te domino meo, regi assyriorum, et dabo tibi duo millia equorum, nec poteris ex te praebere ascensores eorum:et quomodo sustinebis faciem iudicis unius loci ex servis domini mei minoribus?  quod si confidis in aegypto, in quadrigis et in equitibus,et nunc numquid sine domino ascendi ad terram istam, ut disperderem eam?  dominus dixit ad me: ascende super terram istam, et disperde eam.	2020-04-20	Prophetia_Isaiae
1100000608	et dixit eliacim, et sobna, et ioahe, ad rabsacen: loquere ad servos tuos syra lingua; intelligimus enim; ne loquaris ad nos iudaice in auribus populi qui est super murum.	2020-04-20	Prophetia_Isaiae
1100000609	et dixit ad eos rabsaces: numquid ad dominum tuum et ad te misit me dominus meus, ut loquerer omnia verba ista?  et non potius ad viros qui sedent in muro, ut comedant stercora sua, et bibant urinam pedum suorum vobiscum? et stetit rabsaces, et clamavit voce magna iudaice, et dixit: audite verba regis magni, regis assyriorum! haec dicit rex: non seducat vos ezechias, quia non poterit eruere vos.	2020-04-20	Prophetia_Isaiae
1100000610	et non vobis tribuat fiduciam ezechias super domino, dicens: eruens liberabit nos dominus: non dabitur civitas ista in manu regis assyriorum.	2020-04-20	Prophetia_Isaiae
1100000611	nolite audire ezechiam; haec enim dicit rex assyriorum: facite mecum benedictionem, et egredimini ad me, et comedite unusquisque vineam suam, et unusquisque ficum suam, et bibite unusquisque aquam cisternae suae,donec veniam, et tollam vos ad terram quae est ut terra vestra, terram frumenti et vini, terram panum et vinearum.	2020-04-20	Prophetia_Isaiae
1100000612	nec conturbet vos ezechias, dicens: dominus liberabit nos.  numquid liberaverunt dii gentium unusquisque terram suam de manu regis assyriorum? ubi est deus emath et arphad?  ubi est deus sepharvaim?  numquid liberaverunt samariam de manu mea? quis est ex omnibus diis terrarum istarum qui eruerit terram suam de manu mea, ut eruat dominus ierusalem de manu mea? et siluerunt, et non responderunt ei verbum.  mandaverat enim rex, dicens: ne respondeatis ei.	2020-04-20	Prophetia_Isaiae
1100000613	et ingressus est eliacim, filius helciae, qui erat super domum, et sobna scriba, et ioahe filius asaph, a commentariis, ad ezechiam, scissis vestibus, et nuntiaverunt ei verba rabsacis.	2020-04-20	Prophetia_Isaiae
1100000614	caput 37 et factum est, cum audisset rex ezechias, scidit vestimenta sua, et obvolutus est sacco, et intravit in domum domini.	2020-04-20	Prophetia_Isaiae
1100000615	et misit eliacim, qui erat super domum, et sobnam scribam, et seniores de sacerdotibus, opertos saccis, ad isaiam, filium amos, prophetam,et dixerunt ad eum: haec dicit ezechias: dies tribulationis, et correptionis, et blasphemiae, dies haec; quia venerunt filii usque ad partum, et virtus non est pariendi.	2020-04-20	Prophetia_Isaiae
1100000616	si quomodo audiat dominus deus tuus verba rabsacis, quem misit rex assyriorum dominus suus ad blasphemandum deum viventem et exprobrandum sermonibus quos audivit dominus deus tuus: leva ergo orationem pro reliquiis quae repertae sunt.	2020-04-20	Prophetia_Isaiae
1100000617	et venerunt servi regis ezechiae ad isaiam.	2020-04-20	Prophetia_Isaiae
1100000618	et dixit ad eos isaias: haec dicetis domino vestro: haec dicit dominus: ne timeas a facie verborum quae audisti, quibus blasphemaverunt pueri regis assyriorum me.	2020-04-20	Prophetia_Isaiae
1100000619	ecce ego dabo ei spiritum, et audiet nuntium, et revertetur ad terram suam, et corruere eum faciam gladio in terra sua.	2020-04-20	Prophetia_Isaiae
1100000620	reversus est autem rabsaces, et invenit regem assyriorum praeliantem adversus lobnam: audierat enim quia profectus esset de lachis.	2020-04-20	Prophetia_Isaiae
1100000621	et audivit de tharaca rege aethiopiae, dicentes: egressus est ut pugnet contra te.  quod cum audisset, misit nuntios ad ezechiam, dicens:haec dicetis ezechiae regi iudae, loquentes: non te decipiat deus tuus in quo tu confidis, dicens: non dabitur ierusalem in manu regis assyriorum.	2020-04-20	Prophetia_Isaiae
1100000622	ecce tu audisti omnia quae fecerunt reges assyriorum omnibus terris, quas subverterunt: et tu poteris liberari? numquid eruerunt eos dii gentium quos subverterunt patres mei, gozam, et haram, et reseph, et filios eden qui erant in thalassar? ubi est rex emath, et rex arphad, et rex urbis sepharvaim, ana, et ava? et tulit ezechias libros de manu nuntiorum, et legit eos, et ascendit in domum domini, et expandit eos ezechias coram domino:et oravit ezechias ad dominum, dicens:domine exercituum, deus israel, qui sedes super cherubim, tu es deus solus omnium regnorum terrae: tu fecisti caelum et terram.	2020-04-20	Prophetia_Isaiae
1100000623	inclina, domine, aurem tuam, et audi; aperi, domine, oculos tuos, et vide: et audi omnia verba sennacherib, quae misit ad blasphemandum deum viventem.	2020-04-20	Prophetia_Isaiae
1100000624	vere enim, domine, desertas fecerunt reges assyriorum terras, et regiones earum,et dederunt deos earum igni: non enim erant dii, sed opera manuum hominum, lignum et lapis, et comminuerunt eos.	2020-04-20	Prophetia_Isaiae
1100000625	et nunc, domine deus noster, salva nos de manu eius, et cognoscant omnia regna terrae quia tu es dominus solus.	2020-04-20	Prophetia_Isaiae
1100000626	et misit isaias, filius amos, ad ezechiam, dicens: haec dicit dominus deus israel: pro quibus rogasti me de sennacherib, rege assyriorum,hoc est verbum quod locutus est dominus super eum: despexit te et subsannavit te, virgo filia sion; post te caput movit, filia ierusalem.	2020-04-20	Prophetia_Isaiae
1100000627	cui exprobrasti?  et quem blasphemasti? et super quem exaltasti vocem, et levasti altitudinem oculorum tuorum? ad sanctum israel.	2020-04-20	Prophetia_Isaiae
1100000628	in manu servorum tuorum exprobrasti domino, et dixisti: in multitudine quadrigarum mearum ego ascendi altitudinem montium iuga libani; et succidam excelsa cedrorum eius, et electas abietes illius, et introibo altitudinem summitatis eius, saltum carmeli eius.	2020-04-20	Prophetia_Isaiae
1100000629	ego fodi, et bibi aquam, et exsiccavi vestigio pedis mei omnes rivos aggerum.	2020-04-20	Prophetia_Isaiae
1100000630	numquid non audisti quae olim fecerim ei? ex diebus antiquis ego plasmavi illud; et nunc adduxi, et factum est in eradicationem collium compugnantium, et civitatum munitarum.	2020-04-20	Prophetia_Isaiae
1100000631	habitatores earum breviata manu contremuerunt, et confusi sunt.	2020-04-20	Prophetia_Isaiae
1100000632	facti sunt sicut foenum agri, et gramen pascuae, et herba tectorum, quae exaruit antequam maturesceret.	2020-04-20	Prophetia_Isaiae
1100000633	habitationem tuam, et egressum tuum, et introitum tuum cognovi, et insaniam tuam contra me.	2020-04-20	Prophetia_Isaiae
1100000634	cum fureres adversum me, superbia tua ascendit in aures meas.	2020-04-20	Prophetia_Isaiae
1100000635	ponam ergo circulum in naribus tuis, et frenum in labiis tuis, et reducam te in viam per quem venisti.	2020-04-20	Prophetia_Isaiae
1100000636	tibi autem hoc erit signum: comede hoc anno quae sponte nascuntur, et in anno secundo pomis vescere; in anno autem tertio seminate et metite, et plantate vineas, et comedite fructum earum.	2020-04-20	Prophetia_Isaiae
1100000637	et mittet id quod salvatum fuerit de domo iuda, et quod reliquum est, radicem deorsum, et faciet fructum sursum:quia de ierusalem exibunt reliquiae, et salvatio de monte sion: zelus domini exercituum faciet istud.	2020-04-20	Prophetia_Isaiae
1100000638	propterea haec dicit dominus de rege assyriorum: non intrabit civitatem hanc, et non iaciet ibi sagittam, et non occupabit eam clypeus, et non mittet in circuitu eius aggerem.	2020-04-20	Prophetia_Isaiae
1100000639	in via qua venit, per eam revertetur, et civitatem hanc non ingredietur, dicit dominus.	2020-04-20	Prophetia_Isaiae
1100000640	et protegam civitatem istam, ut salvem eam propter me, et propter david, servum meum.	2020-04-20	Prophetia_Isaiae
1100000641	egressus est autem angelus domini, et percussit in castris assyriorum centum octoginta quinque millia.  et surrexerunt mane, et ecce omnes cadavera mortuorum.	2020-04-20	Prophetia_Isaiae
1100000642	et egressus est, et abiit, et reversus est sennacherib, rex assyriorum, et habitavit in ninive.	2020-04-20	Prophetia_Isaiae
1100000643	et factum est, cum adoraret in templo nesroch deum suum, adramelech et sarasar, filii eius, percusserunt eum gladio, fugeruntque in terram ararat; et regnavit asarhaddon, filius eius, pro eo.	2020-04-20	Prophetia_Isaiae
1100000644	caput 38 in diebus illis aegrotavit ezechias usque ad mortem; et introivit ad eum isaias, filius amos, propheta, et dixit ei: haec dicit dominus: dispone domui tuae, quia morieris tu, et non vives.	2020-04-20	Prophetia_Isaiae
1100000645	et convertit ezechias faciem suam ad parietem, et oravit ad dominum,et dixit: obsecro, domine, memento, quaeso, quomodo ambulaverim coram te in veritate et in corde perfecto, et quod bonum est in oculis tuis fecerim.  et flevit ezechias fletu magno.	2020-04-20	Prophetia_Isaiae
1100000646	et factum est verbum domini ad isaiam, dicens:vade, et dic ezechiae: haec dicit dominus deus david patris tui: audivi orationem tuam, et vidi lacrimas tuas; ecce ego adiiciam super dies tuos quindecim annos,et de manu regis assyriorum eruam te, et civitatem istam, et protegam eam.	2020-04-20	Prophetia_Isaiae
1100000647	hoc autem tibi erit signum a domino, quia faciet dominus verbum hoc quod locutus est:ecce ego reverti faciam umbram linearum per quas descenderat in horologio achaz in sole, retrorsum decem lineis.  et reversus est sol decem lineis per gradus quos descenderat.	2020-04-20	Prophetia_Isaiae
1100000648	scriptura ezechiae, regis iuda, cum aegrotasset et convaluisset de infirmitate sua.	2020-04-20	Prophetia_Isaiae
1100000649	ego dixi in dimidio dierum meorum: vadam ad portas inferi; quaesivi residuum annorum meorum.	2020-04-20	Prophetia_Isaiae
1100000650	dixi: non videbo dominum deum in terra viventium; non aspiciam hominem ultra, et habitatorem quietis.	2020-04-20	Prophetia_Isaiae
1100000651	generatio mea ablata est, et convoluta est a me, quasi tabernaculum pastorum.	2020-04-20	Prophetia_Isaiae
1100000652	praecisa est velut a texente vita mea; dum adhuc ordirer, succidit me: de mane usque ad vesperam finies me.	2020-04-20	Prophetia_Isaiae
1100000653	sperabam usque ad mane; quasi leo, sic contrivit omnia ossa mea: de mane usque ad vesperam finies me.	2020-04-20	Prophetia_Isaiae
1100000654	sicut pullus hirundinis, sic clamabo; meditabor ut columba.	2020-04-20	Prophetia_Isaiae
1100000655	attenuati sunt oculi mei, suspicientes in excelsum.	2020-04-20	Prophetia_Isaiae
1100000656	domine, vim patior: responde pro me.	2020-04-20	Prophetia_Isaiae
1100000657	quid dicam, aut quid respondebit mihi, cum ipse fecerit? recogitabo tibi omnes annos meos in amaritudine animae meae.	2020-04-20	Prophetia_Isaiae
1100000658	domine, si sic vivitur, et in talibus vita spiritus mei, corripies me, et vivificabis me.	2020-04-20	Prophetia_Isaiae
1100000659	ecce in pace amaritudo mea amarissima.	2020-04-20	Prophetia_Isaiae
1100000660	tu autem eruisti animam meam ut non periret; proiecisti post tergum tuum omnia peccata mea.	2020-04-20	Prophetia_Isaiae
1100000661	quia non infernus confitebitur tibi, neque mors laudabit te: non exspectabunt qui descendunt in lacum veritatem tuam.	2020-04-20	Prophetia_Isaiae
1100000662	vivens, vivens ipse confitebitur tibi, sicut et ego hodie; pater filiis notam faciet veritatem tuam.	2020-04-20	Prophetia_Isaiae
1100000663	domine, salvum me fac! et psalmos nostros cantabimus cunctis diebus vitae nostrae in domo domini.	2020-04-20	Prophetia_Isaiae
1100000664	et iussit isaias ut tollerent massam de ficis, et cataplasmarent super vulnus, et sanaretur.	2020-04-20	Prophetia_Isaiae
1100000665	et dixit ezechias: quod erit signum quia ascendam in domum domini? caput 39 in tempore illo misit merodach baladan, filius baladan, rex babylonis, libros et munera ad ezechiam: audierat enim quod aegrotasset et convaluisset.	2020-04-20	Prophetia_Isaiae
1100000666	laetatus est autem super eis ezechias, et ostendit eis cellam aromatum, et argenti, et auri, et odoramentorum, et unguenti optimi, et omnes apothecas supellectilis suae, et universa quae inventa sunt in thesauris eius.  non fuit verbum quod non ostenderet eis ezechias in domo sua, et in omni potestate sua.	2020-04-20	Prophetia_Isaiae
1100000667	introivit autem isaias propheta ad ezechiam regem, et dixit ei: quid dixerunt viri isti, et unde venerunt ad te?  et dixit ezechias: de terra longinqua venerunt ad me, de babylone.	2020-04-20	Prophetia_Isaiae
1100000668	et dixit: quid viderunt in domo tua?  et dixit ezechias: omnia quae in domo mea sunt viderunt; non fuit res quam non ostenderim eis in thesauris meis.	2020-04-20	Prophetia_Isaiae
1100000669	et dixit isaias ad ezechiam: audi verbum domini exercituum.	2020-04-20	Prophetia_Isaiae
1100000670	ecce dies venient, et auferentur omnia quae in domo tua sunt, et quae thesaurizaverunt patres tui usque ad diem hanc, in babylonem; non relinquetur quidquam, dicit dominus.	2020-04-20	Prophetia_Isaiae
1100000671	et de filiis tuis, qui exibunt de te, quos genueris, tollent, et erunt eunuchi in palatio regis babylonis.	2020-04-20	Prophetia_Isaiae
1100000672	et dixit ezechias ad isaiam: bonum verbum domini, quod locutus est.  et dixit: fiat tantum pax et veritas in diebus meis! caput 40 consolamini, consolamini, popule meus, dicit deus vester.	2020-04-20	Prophetia_Isaiae
1100000673	loquimini ad cor ierusalem, et advocate eam, quoniam completa est malitia eius, dimissa est iniquitas illius: suscepit de manu domini duplicia pro omnibus peccatis suis.	2020-04-20	Prophetia_Isaiae
1100000674	vox clamantis in deserto: parate viam domini, rectas facite in solitudine semitas dei nostri.	2020-04-20	Prophetia_Isaiae
1100000675	omnis vallis exaltabitur, et omnis mons et collis humiliabitur, et erunt prava in directa, et aspera in vias planas: et revelabitur gloria domini, et videbit omnis caro pariter quod os domini locutum est.	2020-04-20	Prophetia_Isaiae
1100000676	vox dicentis: clama.	2020-04-20	Prophetia_Isaiae
1100000677	et dixi: quid clamabo? omnis caro foenum, et omnis gloria eius quasi flos agri.	2020-04-20	Prophetia_Isaiae
1100000678	exsiccatum est foenum, et cecidit flos, quia spiritus domini sufflavit in eo.	2020-04-20	Prophetia_Isaiae
1100000679	vere foenum est populus: exsiccatum est foenum, et cecidit flos; verbum autem domini nostri manet in aeternum.	2020-04-20	Prophetia_Isaiae
1100000680	super montem excelsum ascende, tu qui evangelizas sion; exalta in fortitudine vocem tuam, qui evangelizas ierusalem: exalta, noli timere.	2020-04-20	Prophetia_Isaiae
1100000681	dic civitatibus iuda: ecce deus vester: ecce dominus deus in fortitudine veniet, et brachium eius dominabitur: ecce merces eius cum eo, et opus illius coram illo.	2020-04-20	Prophetia_Isaiae
1100000682	sicut pastor gregem suum pascet, in brachio suo congregabit agnos, et in sinu suo levabit; foetas ipse portabit.	2020-04-20	Prophetia_Isaiae
1100000683	quis mensus est pugillo aquas, et caelos palmo ponderavit? quis appendit tribus digitis molem terrae, et liberavit in pondere montes, et colles in statera? quis adiuvit spiritum domini? aut quis consiliarius eius fuit, et ostendit illi? cum quo iniit consilium, et instruxit eum, et docuit eum semitam iustitiae, et erudivit eum scientiam, et viam prudentiae ostendit illi? ecce gentes quasi stilla situlae, et quasi momentum staterae reputatae sunt; ecce insulae quasi pulvis exiguus.	2020-04-20	Prophetia_Isaiae
1100000684	et libanus non sufficiet ad succendendum, et animalia eius non sufficient ad holocaustum.	2020-04-20	Prophetia_Isaiae
1100000685	omnes gentes quasi non sint, sic sunt coram eo, et quasi nihilum et inane reputatae sunt ei.	2020-04-20	Prophetia_Isaiae
1100000686	cui ergo similem fecisti deum? aut quam imaginem ponetis ei? numquid sculptile conflavit faber? aut aurifex auro figuravit illud, et laminis argenteis argentarius? forte lignum et imputribile elegit; artifex sapiens quaerit quomodo statuat simulacrum, quod non moveatur.	2020-04-20	Prophetia_Isaiae
1100000687	numquid non scitis?  numquid non audistis? numquid non annuntiatum est vobis ab initio? numquid non intellexistis fundamenta terrae? qui sedet super gyrum terrae, et habitatores eius sunt quasi locustae; qui extendit velut nihilum caelos, et expandit eos sicut tabernaculum ad inhabitandum; qui dat secretorum scrutatores quasi non sint, iudices terrae velut inane fecit.	2020-04-20	Prophetia_Isaiae
1100000688	et quidem neque plantatus, neque satus, neque radicatus in terra truncus eorum; repente flavit in eos, et aruerunt, et turbo quasi stipulam auferet eos.	2020-04-20	Prophetia_Isaiae
1100000689	et cui assimilastis me, et adaequastis? dicit sanctus.	2020-04-20	Prophetia_Isaiae
1100000690	levate in excelsum oculos vestros, et videte quis creavit haec: qui educit in numero militiam eorum, et omnes ex nomine vocat; prae multitudine fortitudinis et roboris, virtutisque eius, neque unum reliquum fuit.	2020-04-20	Prophetia_Isaiae
1100000691	quare dicis, iacob, et loqueris, israel: abscondita est via mea a domino, et a deo meo iudicium meum transivit? numquid nescis, aut non audisti? deus sempiternus dominus, qui creavit terminos terrae: non deficiet, neque laborabit, nec est investigatio sapientiae eius.	2020-04-20	Prophetia_Isaiae
1100000692	qui dat lasso virtutem, et his qui non sunt, fortitudinem et robur multiplicat.	2020-04-20	Prophetia_Isaiae
1100000693	deficient pueri, et laborabunt, et iuvenes in infirmitate cadent; qui autem sperant in domino mutabunt fortitudinem, assument pennas sicut aquilae: current et non laborabunt, ambulabunt et non deficient.	2020-04-20	Prophetia_Isaiae
1100000694	caput 41 taceant ad me insulae, et gentes mutent fortitudinem: accedant, et tunc loquantur; simul ad iudicium propinquemus.	2020-04-20	Prophetia_Isaiae
1100000695	quis suscitavit ab oriente iustum, vocavit eum ut sequeretur se? dabit in conspectu eius gentes, et reges obtinebit: dabit quasi pulverem gladio eius, sicut stipulam vento raptam arcui eius.	2020-04-20	Prophetia_Isaiae
1100000696	persequetur eos, transibit in pace: semita in pedibus eius non apparebit.	2020-04-20	Prophetia_Isaiae
1100000697	quis haec operatus est, et fecit, vocans generationes ab exordio? ego dominus: primus et novissimus ego sum.	2020-04-20	Prophetia_Isaiae
1100000698	viderunt insulae, et timuerunt; extrema terrae obstupuerunt: appropinquaverunt, et accesserunt.	2020-04-20	Prophetia_Isaiae
1100000699	unusquisque proximo suo auxiliabitur, et fratri suo dicet: confortare.	2020-04-20	Prophetia_Isaiae
1100000700	confortavit faber aerarius percutiens malleo eum, qui cudebat tunc temporis, dicens: glutino bonum est; et confortavit eum clavis, ut non moveretur.	2020-04-20	Prophetia_Isaiae
1100000701	et tu, israel, serve meus, iacob quem elegi, semen abraham amici mei: in quo apprehendi te ab extremis terrae, et a longinquis eius vocavi te, et dixi tibi: servus meus es tu: elegi te, et non abieci te.	2020-04-20	Prophetia_Isaiae
1100000702	ne timeas, quia ego tecum sum; ne declines, quia ego deus tuus: confortavi te, et auxiliatus sum tibi, et suscepit te dextera iusti mei.	2020-04-20	Prophetia_Isaiae
1100000703	ecce confundentur et erubescent omnes qui pugnant adversum te; erunt quasi non sint, et peribunt viri qui contradicunt tibi.	2020-04-20	Prophetia_Isaiae
1100000704	quaeres eos, et non invenies, viros rebelles tuos; erunt quasi non sint, et veluti consumptio homines bellantes adversum te.	2020-04-20	Prophetia_Isaiae
1100000705	quia ego dominus deus tuus, apprehendens manum tuam, dicensque tibi: ne timeas: ego adiuvi te.	2020-04-20	Prophetia_Isaiae
1100000706	noli timere, vermis iacob, qui mortui estis ex israel: ego auxiliatus sum tibi, dicit dominus, et redemptor tuus sanctus israel.	2020-04-20	Prophetia_Isaiae
1100000707	ego posui te quasi plaustrum triturans novum, habens rostra serrantia; triturabis montes, et comminues, et colles quasi pulverem pones.	2020-04-20	Prophetia_Isaiae
1100000708	ventilabis eos, et ventus tollet, et turbo disperget eos; et tu exsultabis in domino, in sancto israel laetaberis.	2020-04-20	Prophetia_Isaiae
1100000709	egeni et pauperes quaerunt aquas, et non sunt; lingua eorum siti aruit.	2020-04-20	Prophetia_Isaiae
1100000710	ego dominus exaudiam eos, deus israel, non derelinquam eos.	2020-04-20	Prophetia_Isaiae
1100000711	aperiam in supinis collibus flumina, et in medio camporum fontes: ponam desertum in stagna aquarum, et terram inviam in rivos aquarum.	2020-04-20	Prophetia_Isaiae
1100000712	dabo in solitudinem cedrum, et spinam, et myrtum, et lignum olivae; ponam in deserto abietem, ulmum, et buxum simul: ut videant, et sciant, et recogitent, et intelligant pariter, quia manus domini fecit hoc, et sanctus israel creavit illud.	2020-04-20	Prophetia_Isaiae
1100000713	prope facite iudicium vestrum, dicit dominus; afferte, si quid forte habetis, dicit rex iacob.	2020-04-20	Prophetia_Isaiae
1100000714	accedant, et nuntient nobis quaecumque ventura sunt; priora quae fuerunt, nuntiate, et ponemus cor nostrum, et sciemus novissima eorum; et quae ventura sunt, indicate nobis.	2020-04-20	Prophetia_Isaiae
1100000715	annuntiate quae ventura sunt in futurum, et sciemus quia dii estis vos; bene quoque aut male, si potestis, facite, et loquamur et videamus simul.	2020-04-20	Prophetia_Isaiae
1100000716	ecce vos estis ex nihilo, et opus vestrum ex eo quod non est: abominatio est qui elegit vos.	2020-04-20	Prophetia_Isaiae
1100000717	suscitavi ab aquilone, et veniet ab ortu solis: vocabit nomen meum, et adducet magistratus quasi lutum, et velut plastes conculcans humum.	2020-04-20	Prophetia_Isaiae
1100000718	quis annuntiavit ab exordio ut sciamus, et a principio ut dicamus: iustus es? non est neque annuntians, neque praedicens, neque audiens sermones vestros.	2020-04-20	Prophetia_Isaiae
1100000719	primus ad sion dicet: ecce adsunt, et ierusalem evangelistam dabo.	2020-04-20	Prophetia_Isaiae
1100000720	et vidi, et non erat neque ex istis quisquam qui iniret consilium, et interrogatus responderet verbum.	2020-04-20	Prophetia_Isaiae
1100000721	ecce omnes iniusti, et vana opera eorum; ventus et inane simulacra eorum.	2020-04-20	Prophetia_Isaiae
1100000722	caput 42 ecce servus meus, suscipiam eum; electus meus, complacuit sibi in illo anima mea: dedi spiritum meum super eum: iudicium gentibus proferet.	2020-04-20	Prophetia_Isaiae
1100000723	non clamabit, neque accipiet personam, nec audietur vox eius foris.	2020-04-20	Prophetia_Isaiae
1100000724	calamum quassatum non conteret, et linum fumigans non extinguet: in veritate educet iudicium.	2020-04-20	Prophetia_Isaiae
1100000725	non erit tristis, neque turbulentus, donec ponat in terra iudicium; et legem eius insulae exspectabunt.	2020-04-20	Prophetia_Isaiae
1100000726	haec dicit dominus deus, creans caelos, et extendens eos; formans terram, et quae germinant ex ea; dans flatum populo qui est super eam, et spiritum calcantibus eam: ego dominus vocavi te in iustitia, et apprehendi manum tuam, et servavi te: et dedi te in foedus populi, in lucem gentium, ut aperires oculos caecorum, et educeres de conclusione vinctum, de domo carceris sedentes in tenebris.	2020-04-20	Prophetia_Isaiae
1100000727	ego dominus, hoc est nomen meum; gloriam meam alteri non dabo, et laudem meam sculptilibus.	2020-04-20	Prophetia_Isaiae
1100000728	quae prima fuerunt, ecce venerunt; nova quoque ego annuntio: antequam oriantur, audita vobis faciam.	2020-04-20	Prophetia_Isaiae
1100000729	cantate domino canticum novum, laus eius ab extremis terrae, qui descenditis in mare, et plenitudo eius; insulae, et habitatores earum.	2020-04-20	Prophetia_Isaiae
1100000730	sublevetur desertum et civitates eius.	2020-04-20	Prophetia_Isaiae
1100000731	in domibus habitabit cedar: laudate, habitatores petrae; de vertice montium clamabunt.	2020-04-20	Prophetia_Isaiae
1100000732	ponent domino gloriam, et laudem eius in insulis nuntiabunt.	2020-04-20	Prophetia_Isaiae
1100000733	dominus sicut fortis egredietur, sicut vir praeliator suscitabit zelum; vociferabitur, et clamabit: super inimicos suos confortabitur.	2020-04-20	Prophetia_Isaiae
1100000734	tacui semper, silui, patiens fui: sicut parturiens loquar; dissipabo, et absorbebo simul.	2020-04-20	Prophetia_Isaiae
1100000735	desertos faciam montes et colles, et omne gramen eorum exsiccabo; et ponam flumina in insulas, et stagna arefaciam.	2020-04-20	Prophetia_Isaiae
1100000736	et ducam caecos in viam quam nesciunt, et in semitis quas ignoraverunt ambulare eos faciam; ponam tenebras coram eis in lucem, et prava in recta; haec verba feci eis, et non dereliqui eos.	2020-04-20	Prophetia_Isaiae
1100000737	conversi sunt retrorsum, confundantur confusione, qui confidunt in sculptili; qui dicunt conflatili: vos dii nostri.	2020-04-20	Prophetia_Isaiae
1100000738	surdi, audite, et caeci, intuemini ad videndum.	2020-04-20	Prophetia_Isaiae
1100000739	quis caecus, nisi servus meus; et surdus, nisi ad quem nuntios meos misi? quis caecus, nisi qui venundatus est? et quis caecus, nisi servus domini? qui vides multa, nonne custodies? qui apertas habes aures, nonne audies? et dominus voluit ut sanctificaret eum, et magnificaret legem, et extolleret.	2020-04-20	Prophetia_Isaiae
1100000740	ipse autem populus direptus, et vastatus; laqueus iuvenum omnes, et in domibus carcerum absconditi sunt; facti sunt in rapinam, nec est qui eruat; in direptionem, nec est qui dicat: redde.	2020-04-20	Prophetia_Isaiae
1100000741	quis est in vobis qui audiat hoc, attendat, et auscultet futura? quis dedit in direptionem iacob, et israel vastantibus? nonne dominus ipse, cui peccavimus? et noluerunt in viis eius ambulare, et non audierunt legem eius.	2020-04-20	Prophetia_Isaiae
1100000742	et effudit super eum indignationem furoris sui, et forte bellum; et combussit eum in circuitu, et non cognovit; et succendit eum, et non intellexit.	2020-04-20	Prophetia_Isaiae
1100000743	caput 43 et nunc haec dicit dominus creans te, iacob, et formans te, israel: noli timere, quia redemi te, et vocavi te nomine tuo: meus es tu.	2020-04-20	Prophetia_Isaiae
1100000744	cum transieris per aquas, tecum ero, et flumina non operient te; cum ambulaveris in igne, non combureris, et flamma non ardebit in te.	2020-04-20	Prophetia_Isaiae
1100000745	quia ego dominus deus tuus, sanctus israel, salvator tuus, dedi propitiationem tuam aegyptum, aethopiam, et saba, pro te.	2020-04-20	Prophetia_Isaiae
1100000746	ex quo honorabilis factus es in oculis meis, et gloriosus, ego dilexi te, et dabo homines pro te, et populos pro anima tua.	2020-04-20	Prophetia_Isaiae
1100000747	noli timere, quia ego tecum sum; ab oriente adducam semen tuum, et ab occidente congregabo te.	2020-04-20	Prophetia_Isaiae
1100000748	dicam aquiloni: da; et austro: noli prohibere: affer filios meos de longinquo, et filias meas ab extremis terrae.	2020-04-20	Prophetia_Isaiae
1100000749	et omnem qui invocat nomen meum, in gloriam meam creavi eum, formavi eum, et feci eum.	2020-04-20	Prophetia_Isaiae
1100000750	educ foras populum caecum, et oculos habentem; surdum, et aures ei sunt.	2020-04-20	Prophetia_Isaiae
1100000751	omnes gentes congregatae sunt simul, et collectae sunt tribus.	2020-04-20	Prophetia_Isaiae
1100000752	quis in vobis annuntiet istud, et quae prima sunt audire nos faciet? dent testes eorum, iustificentur, et audiant, et dicant: vere.	2020-04-20	Prophetia_Isaiae
1100000753	vos testes mei, dicit dominus, et servus meus quem elegi: ut sciatis, et credatis mihi, et intelligatis quia ego ipse sum; ante me non est formatus deus, et post me non erit.	2020-04-20	Prophetia_Isaiae
1100000754	ego sum, ego sum dominus, et non est absque me salvator.	2020-04-20	Prophetia_Isaiae
1100000755	ego annuntiavi, et salvavi; auditum feci, et non fuit in vobis alienus: vos testes mei, dicit dominus, et ego deus.	2020-04-20	Prophetia_Isaiae
1100000756	et ab initio ego ipse, et non est qui de manu mea eruat.	2020-04-20	Prophetia_Isaiae
1100000757	operabor, et quis avertet illud? haec dicit dominus, redemptor vester, sanctus israel: propter vos misi in babylonem, et detraxi vectes universos, et chaldaeos in navibus suis gloriantes.	2020-04-20	Prophetia_Isaiae
1100000758	ego dominus, sanctus vester, creans israel, rex vester.	2020-04-20	Prophetia_Isaiae
1100000759	haec dicit dominus, qui dedit in mari viam, et in aquis torrentibus semitam; qui eduxit quadrigam et equum, agmen et robustum: simul obdormierunt, nec resurgent; contriti sunt quasi linum, et extincti sunt.	2020-04-20	Prophetia_Isaiae
1100000760	ne memineritis priorum, et antiqua ne intueamini.	2020-04-20	Prophetia_Isaiae
1100000761	ecce ego facio nova, et nunc orientur, utique cognoscetis ea: ponam in deserto viam, et in invio flumina.	2020-04-20	Prophetia_Isaiae
1100000762	glorificabit me bestia agri, dracones, et struthiones: quia dedi in deserto aquas, flumina in invio, ut darem potum populo meo, electo meo.	2020-04-20	Prophetia_Isaiae
1100000763	populum istum formavi mihi: laudem meam narrabit.	2020-04-20	Prophetia_Isaiae
1100000764	non me invocasti, iacob, nec laborasti in me, israel.	2020-04-20	Prophetia_Isaiae
1100000765	non obtulisti mihi arietem holocausti tui, et victimis tuis non glorificasti me; non te servire feci in oblatione, nec laborem tibi praebui in thure.	2020-04-20	Prophetia_Isaiae
1100000766	non emisti mihi argento calamum, et adipe victimarum tuarum non inebriasti me: verumtamen servire me fecisti in peccatis tuis; praebuisti mihi laborem in iniquitatibus tuis.	2020-04-20	Prophetia_Isaiae
1100000767	ego sum, ego sum ipse qui deleo iniquitates tuas propter me, et peccatorum tuorum non recordabor.	2020-04-20	Prophetia_Isaiae
1100000768	reduc me in memoriam, et iudicemur simul: narra si quid habes ut iustificeris.	2020-04-20	Prophetia_Isaiae
1100000769	pater tuus primus peccavit, et interpretes tui praevaricati sunt in me: et contaminavi principes sanctos; dedi ad internecionem iacob, et israel in blasphemiam.	2020-04-20	Prophetia_Isaiae
1100000770	caput 44 et nunc audi, iacob, serve meus, et israel, quem elegi.	2020-04-20	Prophetia_Isaiae
1100000771	haec dicit dominus faciens et formans te, ab utero auxiliator tuus: noli timere, serve meus iacob, et rectissime, quem elegi.	2020-04-20	Prophetia_Isaiae
1100000772	effundam enim aquas super sitientem, et fluenta super aridam; effundam spiritum meum super semen tuum, et benedictionem meam super stirpem tuam: et germinabunt inter herbas, quasi salices iuxta praeterfluentes aquas.	2020-04-20	Prophetia_Isaiae
1100000773	iste dicet: domini ego sum; et ille vocabit in nomine iacob; et hic scribet manu sua: domino, et in nomine israel assimilabitur.	2020-04-20	Prophetia_Isaiae
1100000774	haec dicit dominus, rex israel, et redemptor eius, dominus exercituum: ego primus, et ego novissimus, et absque me non est deus.	2020-04-20	Prophetia_Isaiae
1100000775	quis similis mei?  vocet, et annuntiet: et ordinem exponat mihi, ex quo constitui populum antiquum; ventura et quae futura sunt annuntient eis.	2020-04-20	Prophetia_Isaiae
1100000776	nolite timere, neque conturbemini: ex tunc audire te feci, et annuntiavi; vos estis testes mei.	2020-04-20	Prophetia_Isaiae
1100000777	numquid est deus absque me, et formator quem ego non noverim? plastae idoli omnes nihil sunt, et amantissima eorum non proderunt eis.	2020-04-20	Prophetia_Isaiae
1100000778	ipsi sunt testes eorum, quia non vident, neque intelligunt, ut confundantur.	2020-04-20	Prophetia_Isaiae
1100000779	quis formavit deum, et sculptile conflavit ad nihil utile? ecce omnes participes eius confundentur, fabri enim sunt ex hominibus; convenient omnes, stabunt et pavebunt, et confundentur simul.	2020-04-20	Prophetia_Isaiae
1100000780	faber ferrarius lima operatus est, in prunis et in malleis formavit illud, et operatus est in brachio fortitudinis suae; esuriet et deficiet, non bibet aquam et lassescet.	2020-04-20	Prophetia_Isaiae
1100000781	artifex lignarius extendit normam, formavit illud in runcina, fecit illud in angularibus, et in circino tornavit illud, et fecit imaginem viri quasi speciosum hominem habitantem in domo; succidit cedros, tulit ilicem, et quercum, quae steterat inter ligna saltus; plantavit pinum, quam pluvia nutrivit: et facta est hominibus in focum; sumpsit ex eis, et calefactus est; et succendit et coxit panes; de reliquo autem operatus est deum et adoravit; fecit sculptile, et curvatus est ante illud.	2020-04-20	Prophetia_Isaiae
1100000782	medium eius combussit igni, et de medio eius carnes comedit; coxit pulmentum, et saturatus est, et calefactus est, et dixit: vah! calefactus sum, vidi focum; reliquum autem eius deum fecit et sculptile sibi; curvatur ante illud, et adorat illud, et obsecrat, dicens: libera me, quia deus meus es tu! nescierunt, neque intellexerunt; obliti enim sunt ne videant oculi eorum, et ne intelligant corde suo.	2020-04-20	Prophetia_Isaiae
1100000783	non recogitant in mente sua, neque cognoscunt, neque sentiunt, ut dicant: medietatem eius combussi igni, et coxi super carbones eius panes; coxi carnes et comedi, et de reliquo eius idolum faciam? ante truncum ligni procidam? pars eius cinis est; cor insipiens adoravit illud, et non liberabit animam suam: neque dicet: forte mendacium est in dextera mea.	2020-04-20	Prophetia_Isaiae
1100000784	memento horum iacob, et israel, quoniam servus meus es tu.	2020-04-20	Prophetia_Isaiae
1100000785	formavi te; servus meus es tu, israel, ne obliviscaris mei.	2020-04-20	Prophetia_Isaiae
1100000786	delevi ut nubem iniquitates tuas, et quasi nebulam peccata tua: revertere ad me, quoniam redemi te.	2020-04-20	Prophetia_Isaiae
1100000787	laudate, caeli, quoniam misericordiam fecit dominus; iubilate, extrema terrae; resonate, montes, laudationem, saltus et omne lignum eius, quoniam redemit dominus iacob, et israel gloriabitur.	2020-04-20	Prophetia_Isaiae
1100000788	haec dicit dominus, redemptor tuus, et formator tuus ex utero: ego sum dominus, faciens omnia, extendens caelos solus, stabiliens terram, et nullus mecum; irrita faciens signa divinorum, et ariolos in furorem vertens; convertens sapientes retrorsum, et scientiam eorum stultam faciens; suscitans verbum servi sui, et consilium nuntiorum suorum complens; qui dico ierusalem: habitaberis, et civitatibus iuda: aedificabimini, et deserta eius suscitabo; qui dico profundo: desolare, et flumina tua arefaciam; qui dico cyro: pastor meus es, et omnem voluntatem meam complebis; qui dico ierusalem: aedificaberis, et templo: fundaberis.	2020-04-20	Prophetia_Isaiae
1100000789	caput 45 haec dicit dominus christo meo cyro, cuius apprehendi dexteram, ut subiiciam ante faciem eius gentes, et dorsa regum vertam, et aperiam coram eo ianuas, et portae non claudentur: ego ante te ibo, et gloriosos terrae humiliabo; portas aereas conteram, et vectes ferreos confringam: et dabo tibi thesauros absconditos, et arcana secretorum, ut scias quia ego dominus, qui voco nomen tuum, deus israel, propter servum meum iacob, et israel, electum meum; et vocavi te nomine tuo: assimilavi te, et non cognovisti me.	2020-04-20	Prophetia_Isaiae
1100000790	ego dominus, et non est amplius; extra me non est deus; accinxi te, et non cognovisti me: ut sciant hi qui ab ortu solis et qui ab occidente, quoniam absque me non est: ego dominus, et non est alter: formans lucem et creans tenebras, faciens pacem et creans malum: ego dominus faciens omnia haec.	2020-04-20	Prophetia_Isaiae
1100000791	rorate, caeli, desuper, et nubes pluant iustum; aperiatur terra, et germinet salvatorem, et iustitia oriatur simul: ego dominus creavi eum.	2020-04-20	Prophetia_Isaiae
1100000792	vae qui contradicit fictori suo, testa de samiis terrae! numquid dicet lutum figulo suo: quid facis, et opus tuum absque manibus est? vae qui dicit patri: quid generas? et mulieri: quid parturis? haec dicit dominus, sanctus israel, plastes eius: ventura interrogate me; super filios meos et super opus manuum mearum mandate mihi.	2020-04-20	Prophetia_Isaiae
1100000793	ego feci terram, et hominem super eam creavi ego: manus meae tetenderunt caelos, et omni militiae eorum mandavi.	2020-04-20	Prophetia_Isaiae
1100000794	ego suscitavi eum ad iustitiam, et omnes vias eius dirigam; ipse aedificabit civitatem meam, et captivitatem meam dimittet, non in pretio neque in muneribus, dicit dominus deus exercituum.	2020-04-20	Prophetia_Isaiae
1100000795	haec dicit dominus: labor aegypti, et negotiatio aethiopiae, et sabaim viri sublimes ad te transibunt, et tui erunt; post te ambulabunt, vincti manicis pergent, et te adorabunt, teque deprecabuntur.	2020-04-20	Prophetia_Isaiae
1100000796	tantum in te est deus, et non est absque te deus.	2020-04-20	Prophetia_Isaiae
1100000797	vere tu es deus absconditus, deus israel, salvator.	2020-04-20	Prophetia_Isaiae
1100000798	confusi sunt, et erubuerunt omnes: simul abierunt in confusionem fabricatores errorum.	2020-04-20	Prophetia_Isaiae
1100000799	israel salvatus est in domino salute aeterna; non confundemini, et non erubescetis usque in saeculum saeculi.	2020-04-20	Prophetia_Isaiae
1100000800	quia haec dicit dominus creans caelos, ipse deus formans terram et faciens eam, ipse plastes eius; non in vanum creavit eam: ut habitaretur formavit eam: ego dominus, et non est alius.	2020-04-20	Prophetia_Isaiae
1100000801	non in abscondito locutus sum, in loco terrae tenebroso; non dixi semini iacob frustra: quaerite me: ego dominus loquens iustitiam, annuntians recta.	2020-04-20	Prophetia_Isaiae
1100000802	congregamini, et venite, et accedite simul qui salvati estis ex gentibus: nescierunt qui levant lignum sculpturae suae, et rogant deum non salvantem.	2020-04-20	Prophetia_Isaiae
1100000803	annuntiate, et venite, et consiliamini simul.	2020-04-20	Prophetia_Isaiae
1100000804	quis auditum fecit hoc ab initio, ex tunc praedixit illud? numquid non ego dominus, et non est ultra deus absque me? deus iustus, et salvans non est praeter me.	2020-04-20	Prophetia_Isaiae
1100000805	convertimini ad me, et salvi eritis, omnes fines terrae, quia ego deus, et non est alius.	2020-04-20	Prophetia_Isaiae
1100000806	in memetipso iuravi; egredietur de ore meo iustitiae verbum, et non revertetur: quia mihi curvabitur omne genu, et iurabit omnis lingua.	2020-04-20	Prophetia_Isaiae
1100000807	ergo in domino, dicet, meae sunt iustitiae et imperium; ad eum venient, et confundentur omnes qui repugnant ei.	2020-04-20	Prophetia_Isaiae
1100000808	in domino iustificabitur, et laudabitur omne semen israel.	2020-04-20	Prophetia_Isaiae
1100000809	caput 46 confractus est bel, contritus est nabo; facta sunt simulacra eorum bestiis et iumentis, onera vestra gravi pondere usque ad lassitudinem.	2020-04-20	Prophetia_Isaiae
1100000810	contabuerunt, et contrita sunt simul; non potuerunt salvare portantem, et anima eorum in captivitatem ibit.	2020-04-20	Prophetia_Isaiae
1100000811	audite me, domus iacob, et omne residuum domus israel; qui portamini a meo utero, qui gestamini a mea vulva.	2020-04-20	Prophetia_Isaiae
1100000812	usque ad senectam ego ipse, et usque ad canos ego portabo; ego feci, et ego feram; ego portabo, et salvabo.	2020-04-20	Prophetia_Isaiae
1100000813	cui assimilastis me, et adaequastis, et comparastis me, et fecistis similem? qui confertis aurum de sacculo, et argentum statera ponderatis, conducentes aurificem ut faciat deum, et procidunt, et adorant.	2020-04-20	Prophetia_Isaiae
1100000814	portant illum in humeris gestantes, et ponentes in loco suo, et stabit, ac de loco suo non movebitur: sed et cum clamaverint ad eum, non audiet; de tribulatione non salvabit eos.	2020-04-20	Prophetia_Isaiae
1100000815	mementote istud, et confundamini; redite, praevaricatores, ad cor.	2020-04-20	Prophetia_Isaiae
1100000816	recordamini prioris saeculi, quoniam ego sum deus, et non est ultra deus, nec est similis mei.	2020-04-20	Prophetia_Isaiae
1100000817	annuntians ab exordio novissimum, et ab initio quae necdum facta sunt, dicens: consilium meum stabit, et omnis voluntas mea fiet.	2020-04-20	Prophetia_Isaiae
1100000818	vocans ab oriente avem, et de terra longinqua virum voluntatis meae: et locutus sum, et adducam illud; creavi et faciam illud.	2020-04-20	Prophetia_Isaiae
1100000819	audite me, duro corde, qui longe estis a iustitia.	2020-04-20	Prophetia_Isaiae
1100000820	prope feci iustitiam meam, non elongabitur, et salus mea non morabitur.	2020-04-20	Prophetia_Isaiae
1100000821	dabo in sion salutem, et in israel gloriam meam.	2020-04-20	Prophetia_Isaiae
1100000822	caput 47 descende, sede in pulvere, virgo filia babylon: sede in terra; non est solium filiae chaldaeorum, quia ultra non vocaberis mollis et tenera.	2020-04-20	Prophetia_Isaiae
1100000823	tolle molam, et mole farinam; denuda turpitudinem tuam; discooperi humerum, revela crura, transi flumina.	2020-04-20	Prophetia_Isaiae
1100000824	revelabitur ignominia tua, et videbitur opprobrium tuum; ultionem capiam, et non resistet mihi homo.	2020-04-20	Prophetia_Isaiae
1100000825	redemptor noster, dominus exercituum nomen illius, sanctus israel.	2020-04-20	Prophetia_Isaiae
1100000826	sede tacens, et intra in tenebras, filia chaldaeorum, quia non vocaberis ultra domina regnorum.	2020-04-20	Prophetia_Isaiae
1100000827	iratus sum super populum meum: contaminavi haereditatem meam, et dedi eos in manu tua: non posuisti eis misericordias; super senem aggravasti iugum tuum valde.	2020-04-20	Prophetia_Isaiae
1100000828	et dixisti: in sempiternum ero domina.	2020-04-20	Prophetia_Isaiae
1100000829	non posuisti haec super cor tuum, neque recordata es novissimi tui.	2020-04-20	Prophetia_Isaiae
1100000830	et nunc audi haec delicata, et habitans confidenter, quae dicis in corde tuo: ego sum, et non est praeter me amplius; non sedebo vidua, et ignorabo sterilitatem.	2020-04-20	Prophetia_Isaiae
1100000831	venient tibi duo haec subito in die una, sterilitas et viduitas: universa venerunt super te, propter multitudinem maleficiorum tuorum, et propter duritiam incantatorum tuorum vehementem.	2020-04-20	Prophetia_Isaiae
1100000832	et fiduciam habuisti in malitia tua, et dixisti: non est qui videat me.	2020-04-20	Prophetia_Isaiae
1100000833	sapientia tua et scientia tua, haec decepit te.	2020-04-20	Prophetia_Isaiae
1100000834	et dixisti in corde tuo: ego sum, et praeter me non est altera.	2020-04-20	Prophetia_Isaiae
1100000835	veniet super te malum, et nescies ortum eius; et irruet super te calamitas quam non poteris expiare; veniet super te repente miseria quam nescies.	2020-04-20	Prophetia_Isaiae
1100000836	sta cum incantatoribus tuis et cum multitudine maleficiorum tuorum, in quibus laborasti ab adolescentia tua, si forte quod prosit tibi, aut si possis fieri fortior.	2020-04-20	Prophetia_Isaiae
1100000837	defecisti in multitudine consiliorum tuorum.	2020-04-20	Prophetia_Isaiae
1100000838	stent, et salvent te augures caeli, qui contemplabantur sidera, et supputabant menses, ut ex eis annuntiarent ventura tibi.	2020-04-20	Prophetia_Isaiae
1100000839	ecce facti sunt quasi stipula, ignis combussit eos; non liberabunt animam suam de manu flammae; non sunt prunae quibus calefiant, nec focus ut sedeant ad eum.	2020-04-20	Prophetia_Isaiae
1100000840	sic facta sunt tibi in quibuscumque laboraveras: negotiatores tui ab adolescentia tua, unusquisque in via sua erraverunt; non est qui salvet te.	2020-04-20	Prophetia_Isaiae
1100000841	caput 48 audite haec, domus iacob, qui vocamini nomine israel, et de aquis iuda existis; qui iuratis in nomine domini, et dei israel recordamini non in veritate neque in iustitia.	2020-04-20	Prophetia_Isaiae
1100000842	de civitate enim sancta vocati sunt, et super deum israel constabiliti sunt: dominus exercituum nomen eius.	2020-04-20	Prophetia_Isaiae
1100000843	priora ex tunc annuntiavi, et ex ore meo exierunt, et audita feci ea: repente operatus sum, et venerunt.	2020-04-20	Prophetia_Isaiae
1100000844	scivi enim quia durus es tu, et nervus ferreus cervix tua, et frons tua aerea.	2020-04-20	Prophetia_Isaiae
1100000845	praedixi tibi ex tunc; antequam venirent, indicavi tibi, ne forte diceres: idola mea fecerunt haec, et sculptilia mea et conflatilia mandaverunt ista.	2020-04-20	Prophetia_Isaiae
1100000846	quae audisti, vide omnia; vos autem, num annuntiastis? audita feci tibi nova ex tunc, et conservata sunt quae nescis.	2020-04-20	Prophetia_Isaiae
1100000847	nunc creata sunt et non ex tunc; et ante diem, et non audisti ea, ne forte dicas: ecce ego cognovi ea.	2020-04-20	Prophetia_Isaiae
1100000848	neque audisti, neque cognovisti, neque ex tunc aperta est auris tua: scio enim quia praevaricans praevaricaberis, et transgressorem ex utero vocavi te.	2020-04-20	Prophetia_Isaiae
1100000849	propter nomen meum longe faciam furorem meum, et laude mea infrenabo te, ne intereas.	2020-04-20	Prophetia_Isaiae
1100000850	ecce excoxi te, sed non quasi argentum; elegi te in camino paupertatis.	2020-04-20	Prophetia_Isaiae
1100000851	propter me, propter me faciam, ut non blasphemer; et gloriam meam alteri non dabo.	2020-04-20	Prophetia_Isaiae
1100000852	audi me, iacob, et israel, quem ego voco: ego ipse, ego primus, et ego novissimus.	2020-04-20	Prophetia_Isaiae
1100000853	manus quoque mea fundavit terram, et dextera mea mensa est caelos; ego vocabo eos, et stabunt simul.	2020-04-20	Prophetia_Isaiae
1100000854	congregamini, omnes vos, et audite: quis de eis annuntiavit haec? dominus dilexit eum, faciet voluntatem suam in babylone, et brachium suum in chaldaeis.	2020-04-20	Prophetia_Isaiae
1100000855	ego, ego locutus sum, et vocavi eum; adduxi eum, et directa est via eius.	2020-04-20	Prophetia_Isaiae
1100000856	accedite ad me et audite hoc: non a principio in abscondito locutus sum: ex tempore antequam fieret, ibi eram: et nunc dominus deus misit me, et spiritus eius.	2020-04-20	Prophetia_Isaiae
1100000857	haec dicit dominus, redemptor tuus, sanctus israel: ego dominus deus tuus, docens te utilia, gubernans te in via qua ambulas.	2020-04-20	Prophetia_Isaiae
1100000858	utinam attendisses mandata mea: facta fuisset sicut flumen pax tua, et iustitia tua sicut gurgites maris: et fuisset quasi arena semen tuum, et stirps uteri tui ut lapilli eius; non interisset et non fuisset attritum nomen eius a facie mea.	2020-04-20	Prophetia_Isaiae
1100000859	egredimini de babylone, fugite a chaldaeis, in voce exsultationis annuntiate: auditum facite hoc, et efferte illud usque ad extrema terrae.	2020-04-20	Prophetia_Isaiae
1100000860	dicite: redemit dominus servum suum iacob.	2020-04-20	Prophetia_Isaiae
1100000861	non sitierunt in deserto, cum educeret eos: aquam de petra produxit eis, et scidit petram, et fluxerunt aquae.	2020-04-20	Prophetia_Isaiae
1100000862	non est pax impiis, dicit dominus.	2020-04-20	Prophetia_Isaiae
1100000863	caput 49 audite, insulae, et attendite, populi de longe: dominus ab utero vocavit me; de ventre matris meae recordatus est nominis mei.	2020-04-20	Prophetia_Isaiae
1100000864	et posuit os meum quasi gladium acutum, in umbra manus suae protexit me, et posuit me sicut sagittam electam: in pharetra sua abscondit me.	2020-04-20	Prophetia_Isaiae
1100000865	et dixit mihi: servus meus es tu israel, quia in te gloriabor.	2020-04-20	Prophetia_Isaiae
1100000866	et ego dixi: in vacuum laboravi; sine causa et vane fortitudinem meam consumpsi: ergo iudicium meum cum domino, et opus meum cum deo meo.	2020-04-20	Prophetia_Isaiae
1100000867	et nunc dicit dominus, formans me ex utero servum sibi, ut reducam iacob ad eum, et israel non congregabitur; et glorificatus sum in oculis domini, et deus meus factus est fortitudo mea.	2020-04-20	Prophetia_Isaiae
1100000868	et dixit: parum est ut sis mihi servus ad suscitandas tribus iacob, et faeces israel convertendas: ecce dedi te in lucem gentium, ut sis salus mea usque ad extremum terrae.	2020-04-20	Prophetia_Isaiae
1100000869	haec dicit dominus, redemptor israel, sanctus eius, ad contemptibilem animam, ad abominatam gentem, ad servum dominorum: reges videbunt, et consurgent principes, et adorabunt propter dominum, quia fidelis est, et sanctum israel qui elegit te.	2020-04-20	Prophetia_Isaiae
1100000870	haec dicit dominus: in tempore placito exaudivi te, et in die salutis auxiliatus sum tui: et servavi te, et dedi te in foedus populi, ut suscitares terram, et possideres haereditates dissipatas; ut diceres his qui vincti sunt: exite, et his qui in tenebris: revelamini.	2020-04-20	Prophetia_Isaiae
1100000871	super vias pascentur, et in omnibus planis pascua eorum.	2020-04-20	Prophetia_Isaiae
1100000872	non esurient neque sitient, et non percutiet eos aestus et sol, quia miserator eorum reget eos, et ad fontes aquarum potabit eos.	2020-04-20	Prophetia_Isaiae
1100000873	et ponam omnes montes meos in viam, et semitae meae exaltabuntur.	2020-04-20	Prophetia_Isaiae
1100000874	ecce isti de longe venient, et ecce illi ab aquilone et mari, et isti de terra australi.	2020-04-20	Prophetia_Isaiae
1100000875	laudate, caeli, et exsulta, terra; iubilate, montes, laudem, quia consolatus est dominus populum suum, et pauperum suorum miserebitur.	2020-04-20	Prophetia_Isaiae
1100000876	et dixit sion: dereliquit me dominus, et dominus oblitus est mei.	2020-04-20	Prophetia_Isaiae
1100000877	numquid oblivisci potest mulier infantem suum, ut non misereatur filio uteri sui? etsi illa oblita fuerit, ego tamen non obliviscar tui.	2020-04-20	Prophetia_Isaiae
1100000878	ecce in manibus meis descripsi te; muri tui coram oculis meis semper.	2020-04-20	Prophetia_Isaiae
1100000879	venerunt structores tui; destruentes te et dissipantes a te exibunt.	2020-04-20	Prophetia_Isaiae
1100000880	leva in circuitu oculos tuos, et vide: omnes isti congregati sunt, venerunt tibi.	2020-04-20	Prophetia_Isaiae
1100000881	vivo ego, dicit dominus, quia omnibus his velut ornamento vestieris, et circumdabis tibi eos quasi sponsa; quia deserta tua, et solitudines tuae, et terra ruinae tuae, nunc angusta erunt prae habitatoribus; et longe fugabuntur qui absorbebant te.	2020-04-20	Prophetia_Isaiae
1100000882	adhuc dicent in auribus tuis filii sterilitatis tuae: angustus est mihi locus; fac spatium mihi ut habitem.	2020-04-20	Prophetia_Isaiae
1100000883	et dices in corde tuo: quis genuit mihi istos? ego sterilis et non pariens, transmigrata, et captiva; et istos quis enutrivit? ego destituta et sola; et isti ubi erant? haec dicit dominus deus: ecce levabo ad gentes manum meam, et ad populos exaltabo signum meum: et afferent filios tuos in ulnis, et filias tuas super humeros portabunt.	2020-04-20	Prophetia_Isaiae
1100000884	et erunt reges nutritii tui, et reginae nutrices tuae; vultu in terram demisso adorabunt te, et pulverem pedum tuorum lingent.	2020-04-20	Prophetia_Isaiae
1100000885	et scies quia ego dominus, super quo non confundentur qui exspectant eum.	2020-04-20	Prophetia_Isaiae
1100000886	numquid tolletur a forti praeda? aut quod captum fuerit a robusto, salvum esse poterit? quia haec dicit dominus: equidem, et captivitas a forti tolletur, et quod ablatum fuerit a robusto, salvabitur.	2020-04-20	Prophetia_Isaiae
1100000887	eos vero qui iudicaverunt te, ego iudicabo, et filios tuos ego salvabo.	2020-04-20	Prophetia_Isaiae
1100000888	et cibabo hostes tuos carnibus suis, et quasi musto, sanguine suo inebriabuntur, et sciet omnis caro quia ego dominus salvans te, et redemptor tuus fortis iacob.	2020-04-20	Prophetia_Isaiae
1100000889	caput 50 haec dicit dominus: quis est hic liber repudii matris vestrae, quo dimisi eam? aut quis est creditor meus, cui vendidi vos? ecce in iniquitatibus vestris venditi estis, et in sceleribus vestris dimisi matrem vestram.	2020-04-20	Prophetia_Isaiae
1100000890	quia veni, et non erat vir; vocavi, et non erat qui audiret.	2020-04-20	Prophetia_Isaiae
1100000891	numquid abbreviata et parvula facta est manus mea, ut non possim redimere? aut non est in me virtus ad liberandum? ecce in increpatione mea desertum faciam mare, ponam flumina in siccum; computrescent pisces sine aqua, et morientur in siti.	2020-04-20	Prophetia_Isaiae
1100000892	induam caelos tenebris, et saccum ponam operimentum eorum.	2020-04-20	Prophetia_Isaiae
1100000893	dominus dedit mihi linguam eruditam, ut sciam sustentare eum qui lassus est verbo.	2020-04-20	Prophetia_Isaiae
1100000894	erigit mane, mane erigit mihi aurem, ut audiam quasi magistrum.	2020-04-20	Prophetia_Isaiae
1100000895	dominus deus aperuit mihi aurem, ego autem non contradico: retrorsum non abii.	2020-04-20	Prophetia_Isaiae
1100000896	corpus meum dedi percutientibus, et genas meas vellentibus; faciem meam non averti ab increpantibus et conspuentibus in me.	2020-04-20	Prophetia_Isaiae
1100000897	dominus deus auxiliator meus, ideo non sum confusus; ideo posui faciem meam ut petram durissimam, et scio quoniam non confundar.	2020-04-20	Prophetia_Isaiae
1100000898	iuxta est qui iustificat me; quis contradicet mihi? stemus simul; quis est adversarius meus?  accedat ad me.	2020-04-20	Prophetia_Isaiae
1100000899	ecce dominus deus auxiliator meus; quis est qui condemnet me? ecce omnes quasi vestimentum conterentur; tinea comedet eos.	2020-04-20	Prophetia_Isaiae
1100000900	quis ex vobis timens dominum, audiens vocem servi sui? qui ambulavit in tenebris, et non est lumen ei, speret in nomine domini, et innitatur super deum suum.	2020-04-20	Prophetia_Isaiae
1100000901	ecce vos omnes accendentes ignem, accincti flammis: ambulate in lumine ignis vestri, et in flammis quas succendistis; de manu mea factum est hoc vobis: in doloribus dormietis.	2020-04-20	Prophetia_Isaiae
1100000902	caput 51 audite me, qui sequimini quod iustum est, et quaeritis dominum; attendite ad petram unde excisi estis, et ad cavernam laci de qua praecisi estis.	2020-04-20	Prophetia_Isaiae
1100000903	attendite ad abraham, patrem vestrum, et ad saram, quae peperit vos: quia unum vocavi eum, et benedixi ei, et multiplicavi eum.	2020-04-20	Prophetia_Isaiae
1100000904	consolabitur ergo dominus sion, et consolabitur omnes ruinas eius: et ponet desertum eius quasi delicias, et solitudinem eius quasi hortum domini.	2020-04-20	Prophetia_Isaiae
1100000905	gaudium et laetitia invenietur in ea, gratiarum actio et vox laudis.	2020-04-20	Prophetia_Isaiae
1100000906	attendite ad me, popule meus, et tribus mea, me audite: quia lex a me exiet, et iudicium meum in lucem populorum requiescet.	2020-04-20	Prophetia_Isaiae
1100000907	prope est iustus meus, egressus est salvator meus, et brachia mea populos iudicabunt; me insulae exspectabunt, et brachium meum sustinebunt.	2020-04-20	Prophetia_Isaiae
1100000908	levate in caelum oculos vestros, et videte sub terra deorsum: quia caeli sicut fumus liquescent, et terra sicut vestimentum atteretur, et habitatores eius sicut haec interibunt: salus autem mea in sempiternum erit, et iustitia mea non deficiet.	2020-04-20	Prophetia_Isaiae
1100000909	audite me, qui scitis iustum, populus meus, lex mea in corde eorum: nolite timere opprobrium hominum, et blasphemias eorum ne metuatis: sicut enim vestimentum, sic comedet eos vermis, et sicut lanam, sic devorabit eos tinea: salus autem mea in sempiternum erit, et iustitia mea in generationes generationum.	2020-04-20	Prophetia_Isaiae
1100000910	consurge, consurge, induere fortitudinem, brachium domini! consurge sicut in diebus antiquis, in generationibus saeculorum.	2020-04-20	Prophetia_Isaiae
1100000911	numquid non tu percussisti superbum, vulnerasti draconem? numquid non tu siccasti mare, aquam abyssi vehementis; qui posuisti profundum maris viam, ut transirent liberati? et nunc qui redempti sunt a domino, revertentur, et venient in sion laudantes, et laetitia sempiterna super capita eorum: gaudium et laetitiam tenebunt; fugiet dolor et gemitus.	2020-04-20	Prophetia_Isaiae
1100000912	ego, ego ipse consolabor vos.	2020-04-20	Prophetia_Isaiae
1100000913	quis tu, ut timeres ab homine mortali, et a filio hominis qui quasi foenum ita arescet? et oblitus es domini, factoris tui, qui tetendit caelos et fundavit terram; et formidasti iugiter tota die a facie furoris eius qui te tribulabat, et paraverat ad perdendum.	2020-04-20	Prophetia_Isaiae
1100000914	ubi nunc est furor tribulantis? cito veniet gradiens ad aperiendum; et non interficiet usque ad internecionem, nec deficiet panis eius.	2020-04-20	Prophetia_Isaiae
1100000915	ego autem sum dominus deus tuus, qui conturbo mare, et intumescunt fluctus eius: dominus exercituum nomen meum.	2020-04-20	Prophetia_Isaiae
1100000916	posui verba mea in ore tuo, et in umbra manus meae protexi te, ut plantes caelos, et fundes terram, et dicas ad sion: populus meus es tu.	2020-04-20	Prophetia_Isaiae
1100000917	elevare, elevare, consurge, ierusalem, quae bibisti de manu domini calicem irae eius; usque ad fundum calicis soporis bibisti, et potasti usque ad faeces.	2020-04-20	Prophetia_Isaiae
1100000918	non est qui sustentet eam, ex omnibus filiis quos genuit; et non est qui apprehendat manum eius, ex omnibus filiis quos enutrivit.	2020-04-20	Prophetia_Isaiae
1100000919	duo sunt quae occurrerunt tibi; quis contristabitur super te? vastitas, et contritio, et fames, et gladius; quis consolabitur te? filii tui proiecti sunt, dormierunt in capite omnium viarum sicut oryx illaqueatus, pleni indignatione domini, increpatione dei tui.	2020-04-20	Prophetia_Isaiae
1100000920	idcirco audi hoc, paupercula, et ebria non a vino.	2020-04-20	Prophetia_Isaiae
1100000921	haec dicit dominator tuus dominus, et deus tuus, qui pugnabit pro populo suo: ecce tuli de manu tua calicem soporis, fundum calicis indignationis meae: non adiicies ut bibas illum ultra.	2020-04-20	Prophetia_Isaiae
1100000922	et ponam illum in manu eorum qui te humiliaverunt, et dixerunt animae tuae: incurvare, ut transeamus; et posuisti ut terram corpus tuum, et quasi viam transeuntibus.	2020-04-20	Prophetia_Isaiae
1100000923	caput 52 consurge, consurge, induere fortitudine tua, sion! induere vestimentis gloriae tuae, ierusalem, civitas sancti, quia non adiiciet ultra ut pertranseat per te incircumcisus et immundus.	2020-04-20	Prophetia_Isaiae
1100000924	excutere de pulvere, consurge; sede, ierusalem! solve vincula colli tui, captiva filia sion.	2020-04-20	Prophetia_Isaiae
1100000925	quia haec dicit dominus: gratis venundati estis, et sine argento redimemini.	2020-04-20	Prophetia_Isaiae
1100000926	quia haec dicit dominus deus: in aegyptum descendit populus meus in principio, ut colonus esset ibi, et assur absque ulla causa calumniatus est eum.	2020-04-20	Prophetia_Isaiae
1100000927	et nunc quid mihi est hic, dicit dominus, quoniam ablatus est populus meus gratis? dominatores eius inique agunt, dicit dominus, et iugiter tota die nomen meum blasphematur.	2020-04-20	Prophetia_Isaiae
1100000928	propter hoc sciet populus meus nomen meum in die illa: quia ego ipse qui loquebar, ecce adsum.	2020-04-20	Prophetia_Isaiae
1100000929	quam pulchri super montes pedes annuntiantis et praedicantis pacem; annuntiantis bonum, praedicantis salutem, dicentis sion: regnabit deus tuus! vox speculatorum tuorum: levaverunt vocem, simul laudabunt, quia oculo ad oculum videbunt cum converterit dominus sion.	2020-04-20	Prophetia_Isaiae
1100000930	gaudete, et laudate simul, deserta ierusalem, quia consolatus est dominus populum suum; redemit ierusalem.	2020-04-20	Prophetia_Isaiae
1100000931	paravit dominus brachium sanctum suum in oculis omnium gentium; et videbunt omnes fines terrae salutare dei nostri.	2020-04-20	Prophetia_Isaiae
1100000932	recedite, recedite; exite inde, pollutum nolite tangere; exite de medio eius; mundamini, qui fertis vasa domini.	2020-04-20	Prophetia_Isaiae
1100000933	quoniam non in tumultu exibitis, nec in fuga properabitis; praecedet enim vos dominus, et congregabit vos deus israel.	2020-04-20	Prophetia_Isaiae
1100000934	ecce intelliget servus meus, exaltabitur et elevabitur, et sublimis erit valde.	2020-04-20	Prophetia_Isaiae
1100000935	sicut obstupuerunt super te multi, sic inglorius erit inter viros aspectus eius, et forma eius inter filios hominum.	2020-04-20	Prophetia_Isaiae
1100000936	iste asperget gentes multas; super ipsum continebunt reges os suum: quia quibus non est narratum de eo viderunt, et qui non audierunt contemplati sunt.	2020-04-20	Prophetia_Isaiae
1100000937	caput 53 quis credidit auditui nostro? et brachium domini cui revelatum est? et ascendet sicut virgultum coram eo, et sicut radix de terra sitienti.	2020-04-20	Prophetia_Isaiae
1100000938	non est species ei, neque decor, et vidimus eum, et non erat aspectus, et desideravimus eum: despectum, et novissimum virorum, virum dolorum, et scientem infirmitatem, et quasi absconditus vultus eius et despectus, unde nec reputavimus eum.	2020-04-20	Prophetia_Isaiae
1100000939	vere languores nostros ipse tulit, et dolores nostros ipse portavit; et nos putavimus eum quasi leprosum, et percussum a deo, et humiliatum.	2020-04-20	Prophetia_Isaiae
1100000940	ipse autem vulneratus est propter iniquitates nostras; attritus est propter scelera nostra: disciplina pacis nostrae super eum, et livore eius sanati sumus.	2020-04-20	Prophetia_Isaiae
1100000941	omnes nos quasi oves erravimus, unusquisque in viam suam declinavit: et posuit dominus in eo iniquitatem omnium nostrum.	2020-04-20	Prophetia_Isaiae
1100000942	oblatus est quia ipse voluit, et non aperuit os suum; sicut ovis ad occisionem ducetur, et quasi agnus coram tondente se obmutescet, et non aperiet os suum.	2020-04-20	Prophetia_Isaiae
1100000943	de angustia, et de iudicio sublatus est.	2020-04-20	Prophetia_Isaiae
1100000944	generationem eius quis enarrabit? quia abscissus est de terra viventium: propter scelus populi mei percussi eum.	2020-04-20	Prophetia_Isaiae
1100000945	et dabit impios pro sepultura, et divitem pro morte sua, eo quod iniquitatem non fecerit, neque dolus fuerit in ore eius.	2020-04-20	Prophetia_Isaiae
1100000946	et dominus voluit conterere eum in infirmitate.	2020-04-20	Prophetia_Isaiae
1100000947	si posuerit pro peccato animam suam, videbit semen longaevum, et voluntas domini in manu eius dirigetur.	2020-04-20	Prophetia_Isaiae
1100000948	pro eo quod laboravit anima eius, videbit et saturabitur.	2020-04-20	Prophetia_Isaiae
1100000949	in scientia sua iustificabit ipse iustus servus meus multos, et iniquitates eorum ipse portabit.	2020-04-20	Prophetia_Isaiae
1100000950	ideo dispertiam ei plurimos, et fortium dividet spolia, pro eo quod tradidit in mortem animam suam, et cum sceleratis reputatus est, et ipse peccata multorum tulit, et pro transgressoribus rogavit.	2020-04-20	Prophetia_Isaiae
1100000951	caput 54 lauda, sterilis, quae non paris; decanta laudem, et hinni, quae non pariebas: quoniam multi filii desertae magis quam eius quae habet virum, dicit dominus.	2020-04-20	Prophetia_Isaiae
1100000952	dilata locum tentorii tui, et pelles tabernaculorum tuorum extende: ne parcas: longos fac funiculos tuos, et clavos tuos consolida.	2020-04-20	Prophetia_Isaiae
1100000953	ad dexteram enim et ad laevam penetrabis, et semen tuum gentes haereditabit, et civitates desertas inhabitabit.	2020-04-20	Prophetia_Isaiae
1100000954	noli timere, quia non confunderis, neque erubesces; non enim te pudebit, quia confusionis adolescentiae tuae oblivisceris, et opprobrii viduitatis tuae non recordaberis amplius.	2020-04-20	Prophetia_Isaiae
1100000955	quia dominabitur tui qui fecit te, dominus exercituum nomen eius, et redemptor tuus, sanctus israel: deus omnis terrae vocabitur.	2020-04-20	Prophetia_Isaiae
1100000956	quia et mulierem derelictam et moerentem spiritu vocavit te dominus, et uxorem ab adolescentia abiectam, dixit deus tuus.	2020-04-20	Prophetia_Isaiae
1100000957	ad punctum in modico dereliqui te, et in miserationibus magnis congregabo te.	2020-04-20	Prophetia_Isaiae
1100000958	in momento indignationis abscondi faciem meam parumper a te; et in misericordia sempiterna misertus sum tui, dixit redemptor tuus, dominus.	2020-04-20	Prophetia_Isaiae
1100000959	sicut in diebus noe istud mihi est, cui iuravi ne inducerem aquas noe ultra super terram; sic iuravi ut non irascar tibi, et non increpem te.	2020-04-20	Prophetia_Isaiae
1100000960	montes enim commovebuntur, et colles contremiscent; misericordia autem mea non recedet a te, et foedus pacis meae non movebitur, dixit miserator tuus dominus.	2020-04-20	Prophetia_Isaiae
1100000961	paupercula, tempestate convulsa absque ulla consolatione, ecce ego sternam per ordinem lapides tuos, et fundabo te in sapphiris: et ponam iaspidem propugnacula tua, et portas tuas in lapides sculptos, et omnes terminos tuos in lapides desiderabiles; universos filios tuos doctos a domino, et multitudinem pacis filiis tuis.	2020-04-20	Prophetia_Isaiae
1100000962	et in iustitia fundaberis: recede procul a calumnia, quia non timebis, et a pavore, quia non appropinquabit tibi.	2020-04-20	Prophetia_Isaiae
1100000963	ecce accola veniet qui non erat mecum, advena quondam tuus adiungetur tibi.	2020-04-20	Prophetia_Isaiae
1100000964	ecce ego creavi fabrum sufflantem in igne prunas, et proferentem vas in opus suum; et ego creavi interfectorem ad disperdendum.	2020-04-20	Prophetia_Isaiae
1100000965	omne vas quod fictum est contra te, non dirigetur, et omnem linguam resistentem tibi in iudicio, iudicabis.	2020-04-20	Prophetia_Isaiae
1100000966	haec est haereditas servorum domini, et iustitia eorum apud me, dicit dominus.	2020-04-20	Prophetia_Isaiae
1100000967	caput 55 omnes sitientes, venite ad aquas, et qui non habetis argentum, properate, emite, et comedite: venite, emite absque argento et absque ulla commutatione vinum et lac.	2020-04-20	Prophetia_Isaiae
1100000968	quare appenditis argentum non in panibus, et laborem vestrum non in saturitate? audite, audientes me, et comedite bonum, et delectabitur in crassitudine anima vestra.	2020-04-20	Prophetia_Isaiae
1100000969	inclinate aurem vestram, et venite ad me; audite, et vivet anima vestra, et feriam vobiscum pactum sempiternum, misericordias david fideles.	2020-04-20	Prophetia_Isaiae
1100000970	ecce testem populis dedi eum, ducem ac praeceptorem gentibus.	2020-04-20	Prophetia_Isaiae
1100000971	ecce gentem quam nesciebas vocabis, et gentes quae te non cognoverunt ad te current, propter dominum deum tuum, et sanctum israel, quia glorificavit te.	2020-04-20	Prophetia_Isaiae
1100000972	quaerite dominum dum inveniri potest; invocate eum dum prope est.	2020-04-20	Prophetia_Isaiae
1100000973	derelinquat impius viam suam, et vir iniquus cogitationes suas, et revertatur ad dominum, et miserebitur eius; et ad deum nostrum, quoniam multus est ad ignoscendum.	2020-04-20	Prophetia_Isaiae
1100000974	non enim cogitationes meae cogitationes vestrae, neque viae vestrae viae meae, dicit dominus.	2020-04-20	Prophetia_Isaiae
1100000975	quia sicut exaltantur caeli a terra, sic exaltatae sunt viae meae a viis vestris, et cogitationes meae a cogitationibus vestris.	2020-04-20	Prophetia_Isaiae
1100000976	et quomodo descendit imber et nix de caelo, et illuc ultra non revertitur, sed inebriat terram, et infundit eam, et germinare eam facit, et dat semen serenti, et panem comedenti: sic erit verbum meum quod egredietur de ore meo; non revertetur ad me vacuum, sed faciet quaecumque volui, et prosperabitur in his ad quae misi illud.	2020-04-20	Prophetia_Isaiae
1100000977	quia in laetitia egrediemini, et in pace deducemini; montes et colles cantabunt coram vobis laudem, et omnia ligna regionis plaudent manu.	2020-04-20	Prophetia_Isaiae
1100000978	pro saliunca ascendet abies, et pro urtica crescet myrtus; et erit dominus nominatus in signum aeternum quod non auferetur.	2020-04-20	Prophetia_Isaiae
1100000979	caput 56 haec dicit dominus: custodite iudicium, et facite iustitiam, quia iuxta est salus mea ut veniat, et iustitia mea ut reveletur.	2020-04-20	Prophetia_Isaiae
1100000980	beatus vir qui facit hoc, et filius hominis qui apprehendet istud, custodiens sabbatum ne polluat illud, custodiens manus suas ne faciat omne malum.	2020-04-20	Prophetia_Isaiae
1100000981	et non dicat filius advenae qui adhaeret domino, dicens: separatione dividet me dominus a populo suo; et non dicat eunuchus: ecce ego lignum aridum.	2020-04-20	Prophetia_Isaiae
1100000982	quia haec dicit dominus eunuchis: qui custodierint sabbata mea, et elegerint quae ego volui, et tenuerint foedus meum, dabo eis in domo mea et in muris meis locum, et nomen melius a filiis et filiabus: nomen sempiternum dabo eis, quod non peribit.	2020-04-20	Prophetia_Isaiae
1100000983	et filios advenae, qui adhaerent domino, ut colant eum, et diligant nomen eius, ut sint ei in servos; omnem custodientem sabbatum ne polluat illud, et tenentem foedus meum; adducam eos in montem sanctum meum, et laetificabo eos in domo orationis meae; holocausta eorum et victimae eorum placebunt mihi super altari meo, quia domus mea domus orationis vocabitur cunctis populis.	2020-04-20	Prophetia_Isaiae
1100000984	ait dominus deus, qui congregat dispersos israel: adhuc congregabo ad eum congregatos eius.	2020-04-20	Prophetia_Isaiae
1100000985	omnes bestiae agri, venite ad devorandum, universae bestiae saltus.	2020-04-20	Prophetia_Isaiae
1100000986	speculatores eius caeci omnes; nescierunt universi: canes muti non valentes latrare, videntes vana, dormientes, et amantes somnia.	2020-04-20	Prophetia_Isaiae
1100000987	et canes imprudentissimi nescierunt saturitatem; ipsi pastores ignoraverunt intelligentiam: omnes in viam suam declinaverunt; unusquisque ad avaritiam suam, a summo usque ad novissimum.	2020-04-20	Prophetia_Isaiae
1100000988	venite, sumamus vinum, et impleamur ebrietate; et erit sicut hodie, sic et cras, et multo amplius.	2020-04-20	Prophetia_Isaiae
1100000989	caput 57 iustus perit, et non est qui recogitet in corde suo; et viri misericordiae colliguntur, quia non est qui intelligat: a facie enim malitiae collectus est iustus.	2020-04-20	Prophetia_Isaiae
1100000990	veniat pax; requiescat in cubili suo qui ambulavit in directione sua.	2020-04-20	Prophetia_Isaiae
1100000991	vos autem accedite huc, filii auguratricis, semen adulteri et fornicariae.	2020-04-20	Prophetia_Isaiae
1100000992	super quem lusistis? super quem dilatastis os, et eiecistis linguam? numquid non vos filii scelesti, semen mendax, qui consolamini in diis subter omne lignum frondosum, immolantes parvulos in torrentibus, subter eminentes petras? in partibus torrentis pars tua; haec est sors tua: et ipsis effudisti libamen, obtulisti sacrificium.	2020-04-20	Prophetia_Isaiae
1100000993	numquid super his non indignabor? super montem excelsum et sublimem posuisti cubile tuum, et illuc ascendisti ut immolares hostias.	2020-04-20	Prophetia_Isaiae
1100000994	et post ostium, et retro postem, posuisti memoriale tuum.	2020-04-20	Prophetia_Isaiae
1100000995	quia iuxta me discooperuisti, et suscepisti adulterum, dilatasti cubile tuum, et pepigisti cum eis foedus; dilexisti stratum eorum manu aperta.	2020-04-20	Prophetia_Isaiae
1100000996	et ornasti te regi unguento, et multiplicasti pigmenta tua.	2020-04-20	Prophetia_Isaiae
1100000997	misisti legatos tuos procul, et humiliata es usque ad inferos.	2020-04-20	Prophetia_Isaiae
1100000998	in multitudine viae tuae laborasti; non dixisti: quiescam.	2020-04-20	Prophetia_Isaiae
1100000999	vitam manus tuae invenisti; propterea non rogasti.	2020-04-20	Prophetia_Isaiae
1100001000	pro quo sollicita timuisti, quia mentita es, et mei non es recordata, neque cogitasti in corde tuo? quia ego tacens et quasi non videns, et mei oblita es.	2020-04-20	Prophetia_Isaiae
1100001001	ego annuntiabo iustitiam tuam, et opera tua non proderunt tibi.	2020-04-20	Prophetia_Isaiae
1100001002	cum clamaveris, liberent te congregati tui, et omnes eos auferet ventus, tollet aura.	2020-04-20	Prophetia_Isaiae
1100001003	qui autem fiduciam habet mei, haereditabit terram, et possidebit montem sanctum meum.	2020-04-20	Prophetia_Isaiae
1100001004	et dicam: viam facite, praebete iter; declinate de semita, auferte offendicula de via populi mei.	2020-04-20	Prophetia_Isaiae
1100001005	quia haec dicit excelsus, et sublimis, habitans aeternitatem, et sanctum nomen eius: in excelso et in sancto habitans, et cum contrito et humili spiritu: ut vivificet spiritum humilium, et vivificet cor contritorum.	2020-04-20	Prophetia_Isaiae
1100001006	non enim in sempiternum litigabo, neque usque ad finem irascar, quia spiritus a facie mea egredietur, et flatus ego faciam.	2020-04-20	Prophetia_Isaiae
1100001007	propter iniquitatem avaritiae eius iratus sum, et percussi eum.	2020-04-20	Prophetia_Isaiae
1100001008	abscondi a te faciem meam, et indignatus sum; et abiit vagus in via cordis sui.	2020-04-20	Prophetia_Isaiae
1100001009	vias eius vidi, et sanavi eum; et reduxi eum, et reddidi consolationes ipsi, et lugentibus eius.	2020-04-20	Prophetia_Isaiae
1100001010	creavi fructum labiorum pacem; pacem ei qui longe est et qui prope, dixit dominus, et sanavi eum.	2020-04-20	Prophetia_Isaiae
1100001011	impii autem quasi mare fervens, quod quiescere non potest, et redundant fluctus eius in conculcationem et lutum.	2020-04-20	Prophetia_Isaiae
1100001012	non est pax impiis, dicit dominus deus.	2020-04-20	Prophetia_Isaiae
1100001013	caput 58 clama, ne cesses, quasi tuba exalta vocem tuam, et annuntia populo meo scelera eorum, et domui iacob peccata eorum.	2020-04-20	Prophetia_Isaiae
1100001014	me etenim de die in diem quaerunt, et scire vias meas volunt, quasi gens quae iustitiam fecerit, et iudicium dei sui non dereliquerit.	2020-04-20	Prophetia_Isaiae
1100001015	rogant me iudicia iustitiae; appropinquare deo volunt.	2020-04-20	Prophetia_Isaiae
1100001016	quare ieiunavimus, et non aspexisti; humiliavimus animas nostras, et nescisti? ecce in die ieiunii vestri invenitur voluntas vestra, et omnes debitores vestros repetitis.	2020-04-20	Prophetia_Isaiae
1100001017	ecce ad lites et contentiones ieiunatis, et percutitis pugno impie.	2020-04-20	Prophetia_Isaiae
1100001018	nolite ieiunare sicut usque ad hanc diem, ut audiatur in excelso clamor vester.	2020-04-20	Prophetia_Isaiae
1100001019	numquid tale est ieiunium quod elegi, per diem affligere hominem animam suam? numquid contorquere quasi circulum caput suum, et saccum et cinerem sternere? numquid istud vocabis ieiunium, et diem acceptabilem domino? nonne hoc est magis ieiunium quod elegi? dissolve colligationes impietatis, solve fasciculos deprimentes, dimitte eos qui confracti sunt liberos, et omne onus dirumpe; frange esurienti panem tuum, et egenos vagosque induc in domum tuam; cum videris nudum, operi eum, et carnem tuam ne despexeris.	2020-04-20	Prophetia_Isaiae
1100001020	tunc erumpet quasi mane lumen tuum; et sanitas tua citius orietur, et anteibit faciem tuam iustitia tua, et gloria domini colliget te.	2020-04-20	Prophetia_Isaiae
1100001021	tunc invocabis, et dominus exaudiet; clamabis, et dicet: ecce adsum.	2020-04-20	Prophetia_Isaiae
1100001022	si abstuleris de medio tui catenam, et desieris extendere digitum et loqui quod non prodest; cum effuderis esurienti animam tuam, et animam afflictam repleveris, orietur in tenebris lux tua, et tenebrae tuae erunt sicut meridies.	2020-04-20	Prophetia_Isaiae
1100001023	et requiem tibi dabit dominus semper, et implebit splendoribus animam tuam, et ossa tua liberabit; et eris quasi hortus irriguus, et sicut fons aquarum cuius non deficient aquae.	2020-04-20	Prophetia_Isaiae
1100001024	et aedificabuntur in te deserta saeculorum, fundamenta generationis et generationis suscitabis; et vocaberis aedificator sepium, avertens semitas in quietem.	2020-04-20	Prophetia_Isaiae
1100001025	si averteris a sabbato pedem tuum facere voluntatem tuam in die sancto meo, et vocaveris sabbatum delicatum, et sanctum domini gloriosum, et glorificaveris eum dum non facis vias tuas, et non invenitur voluntas tua, ut loquaris sermonem: tunc delectaberis super domino, et sustollam te super altitudines terrae, et cibabo te haereditate iacob patris tui: os enim domini locutum est.	2020-04-20	Prophetia_Isaiae
1100001026	caput 59 ecce non est abbreviata manus domini, ut salvare nequeat, neque aggravata est auris eius, ut non exaudiat.	2020-04-20	Prophetia_Isaiae
1100001027	sed iniquitates vestrae diviserunt inter vos et deum vestrum; et peccata vestra absconderunt faciem eius a vobis, ne exaudiret.	2020-04-20	Prophetia_Isaiae
1100001028	manus enim vestrae pollutae sunt sanguine, et digiti vestri iniquitate; labia vestra locuta sunt mendacium, et lingua vestra iniquitatem fatur.	2020-04-20	Prophetia_Isaiae
1100001029	non est qui invocet iustitiam, neque est qui iudicet vere: sed confidunt in nihilo, et loquuntur vanitates; conceperunt laborem, et pepererunt iniquitatem.	2020-04-20	Prophetia_Isaiae
1100001030	ova aspidum ruperunt, et telas araneae texuerunt.	2020-04-20	Prophetia_Isaiae
1100001031	qui comederit de ovis eorum, morietur; et quod confotum est, erumpet in regulum.	2020-04-20	Prophetia_Isaiae
1100001032	telae eorum non erunt in vestimentum, neque operientur operibus suis; opera eorum opera inutilia, et opus iniquitatis in manibus eorum.	2020-04-20	Prophetia_Isaiae
1100001033	pedes eorum ad malum currunt, et festinant ut effundant sanguinem innocentem; cogitationes eorum cogitationes inutiles: vastitas et contritio in viis eorum.	2020-04-20	Prophetia_Isaiae
1100001034	viam pacis nescierunt, et non est iudicium in gressibus eorum; semitae eorum incurvatae sunt eis: omnis qui calcat in eis, ignorat pacem.	2020-04-20	Prophetia_Isaiae
1100001035	propter hoc elongatum est iudicium a nobis, et non apprehendet nos iustitia.	2020-04-20	Prophetia_Isaiae
1100001036	exspectavimus lucem, et ecce tenebrae; splendorem, et in tenebris ambulavimus.	2020-04-20	Prophetia_Isaiae
1100001037	palpavimus sicut caeci parietem, et quasi absque oculis attrectavimus: impegimus meridie quasi in tenebris; in caliginosis quasi mortui.	2020-04-20	Prophetia_Isaiae
1100001038	rugiemus quasi ursi omnes, et quasi columbae meditantes gememus: exspectavimus iudicium, et non est; salutem, et elongata est a nobis.	2020-04-20	Prophetia_Isaiae
1100001039	multiplicatae sunt enim iniquitates nostrae coram te, et peccata nostra responderunt nobis, quia scelera nostra nobiscum et iniquitates nostras cognovimus.	2020-04-20	Prophetia_Isaiae
1100001040	peccare et mentiri contra dominum, et aversi sumus ne iremus post tergum dei nostri, ut loqueremur calumniam et transgressionem; concepimus et locuti sumus de corde verba mendacii.	2020-04-20	Prophetia_Isaiae
1100001041	et conversum est retrorsum iudicium, et iustitia longe stetit, quia corruit in platea veritas, et aequitas non potuit ingredi.	2020-04-20	Prophetia_Isaiae
1100001042	et facta est veritas in oblivionem, et qui recessit a malo, praedae patuit.	2020-04-20	Prophetia_Isaiae
1100001043	et vidit dominus, et malum apparuit in oculis eius, quia non est iudicium.	2020-04-20	Prophetia_Isaiae
1100001044	et vidit quia non est vir, et aporiatus est, quia non est qui occurrat; et salvavit sibi brachium suum, et iustitia eius ipsa confirmavit eum.	2020-04-20	Prophetia_Isaiae
1100001045	indutus est iustitia ut lorica, et galea salutis in capite eius; indutus est vestimentis ultionis, et opertus est quasi pallio zeli: sicut ad vindictam quasi ad retributionem indignationis hostibus suis, et vicissitudinem inimicis suis; insulis vicem reddet.	2020-04-20	Prophetia_Isaiae
1100001046	et timebunt qui ab occidente nomen domini, et qui ab ortu solis gloriam eius, cum venerit quasi fluvius violentus quem spiritus domini cogit; et venerit sion redemptor, et eis qui redeunt ab iniquitate in iacob, dicit dominus.	2020-04-20	Prophetia_Isaiae
1100001047	hoc foedus meum cum eis, dicit dominus: spiritus meus qui est in te, et verba mea quae posui in ore tuo, non recedent de ore tuo, et de ore seminis tui, et de ore seminis seminis tui, dicit dominus, amodo et usque in sempiternum.	2020-04-20	Prophetia_Isaiae
1100001048	caput 60 surge, illuminare, ierusalem, quia venit lumen tuum, et gloria domini super te orta est.	2020-04-20	Prophetia_Isaiae
1100001049	quia ecce tenebrae operient terram, et caligo populos; super te autem orietur dominus, et gloria eius in te videbitur.	2020-04-20	Prophetia_Isaiae
1100001050	et ambulabunt gentes in lumine tuo, et reges in splendore ortus tui.	2020-04-20	Prophetia_Isaiae
1100001051	leva in circuitu oculos tuos, et vide: omnes isti congregati sunt, venerunt tibi; filii tui de longe venient et filiae tuae de latere surgent.	2020-04-20	Prophetia_Isaiae
1100001052	tunc videbis, et afflues; mirabitur et dilatabitur cor tuum: quando conversa fuerit ad te multitudo maris; fortitudo gentium venerit tibi.	2020-04-20	Prophetia_Isaiae
1100001053	inundatio camelorum operiet te, dromedarii madian et epha; omnes de saba venient, aurum et thus deferentes, et laudem domino annuntiantes.	2020-04-20	Prophetia_Isaiae
1100001054	omne pecus cedar congregabitur tibi; arietes nabaioth ministrabunt tibi: offerentur super placabili altari meo, et domum maiestatis meae glorificabo.	2020-04-20	Prophetia_Isaiae
1100001055	qui sunt isti qui ut nubes volant, et quasi columbae ad fenestras suas? me enim insulae exspectant, et naves maris in principio, ut adducam filios tuos de longe; argentum eorum, et aurum eorum cum eis, nomini domini dei tui, et sancto israel, quia glorificavit te.	2020-04-20	Prophetia_Isaiae
1100001056	et aedificabunt filii peregrinorum muros tuos, et reges eorum ministrabunt tibi; in indignatione enim mea percussi te, et in reconciliatione mea misertus sum tui.	2020-04-20	Prophetia_Isaiae
1100001057	et aperientur portae tuae iugiter; die ac nocte non claudentur, ut afferatur ad te fortitudo gentium, et reges earum adducantur.	2020-04-20	Prophetia_Isaiae
1100001058	gens enim et regnum quod non servierit tibi peribit, et gentes solitudine vastabuntur.	2020-04-20	Prophetia_Isaiae
1100001059	gloria libani ad te veniet, abies, et buxus, et pinus simul ad ornandum locum sanctificationis meae; et locum pedum meorum glorificabo.	2020-04-20	Prophetia_Isaiae
1100001060	et venient ad te curvi filii eorum qui humiliaverunt te, et adorabunt vestigia pedum tuorum omnes qui detrahebant tibi: et vocabunt te civitatem domini, sion sancti israel.	2020-04-20	Prophetia_Isaiae
1100001061	pro eo quod fuisti derelicta et odio habita, et non erat qui per te transiret: ponam te in superbiam saeculorum, gaudium in generationem et generationem: et suges lac gentium, et mamilla regum lactaberis; et scies quia ego dominus salvans te, et redemptor tuus, fortis iacob.	2020-04-20	Prophetia_Isaiae
1100001062	pro aere afferam aurum, et pro ferro afferam argentum, et pro lignis aes, et pro lapidibus ferrum: et ponam visitationem tuam pacem, et praepositos tuos iustitiam.	2020-04-20	Prophetia_Isaiae
1100001063	non audietur ultra iniquitas in terra tua; vastitas et contritio in terminis tuis: et occupabit salus muros tuos, et portas tuas laudatio.	2020-04-20	Prophetia_Isaiae
1100001064	non erit tibi amplius sol ad lucendum per diem, nec splendor lunae illuminabit te: sed erit tibi dominus in lucem sempiternam, et deus tuus in gloriam tuam.	2020-04-20	Prophetia_Isaiae
1100001065	non occidet ultra sol tuus, et luna tua non minuetur, quia erit tibi dominus in lucem sempiternam, et complebuntur dies luctus tui.	2020-04-20	Prophetia_Isaiae
1100001066	populus autem tuus omnes iusti; in perpetuum haereditabunt terram: germen plantationis meae, opus manus meae ad glorificandum.	2020-04-20	Prophetia_Isaiae
1100001067	minimus erit in mille, et parvulus in gentem fortissimam.	2020-04-20	Prophetia_Isaiae
1100001068	ego dominus in tempore eius subito faciam istud.	2020-04-20	Prophetia_Isaiae
1100001069	caput 61 spiritus domini super me, eo quod unxerit dominus me; ad annuntiandum mansuetis misit me, ut mederer contritis corde, et praedicarem captivis indulgentiam, et clausis apertionem; ut praedicarem annum placabilem domino, et diem ultionis deo nostro; ut consolarer omnes lugentes, ut ponerem lugentibus sion, et darem eis coronam pro cinere, oleum gaudii pro luctu, pallium laudis pro spiritu moeroris; et vocabuntur in ea fortes iustitiae, plantatio domini ad glorificandum.	2020-04-20	Prophetia_Isaiae
1100001070	et aedificabunt deserta a saeculo, et ruinas antiquas erigent, et instaurabunt civitates desertas, dissipatas in generationem et generationem.	2020-04-20	Prophetia_Isaiae
1100001071	et stabunt alieni, et pascent pecora vestra, et filii peregrinorum agricolae et vinitores vestri erunt.	2020-04-20	Prophetia_Isaiae
1100001072	vos autem sacerdotes domini vocabimini: ministri dei nostri, dicetur vobis, fortitudinem gentium comedetis, et in gloria earum superbietis.	2020-04-20	Prophetia_Isaiae
1100001073	pro confusione vestra duplici et rubore, laudabunt partem suam; propter hoc in terra sua duplicia possidebunt, laetitia sempiterna erit eis.	2020-04-20	Prophetia_Isaiae
1100001074	quia ego dominus diligens iudicium, et odio habens rapinam in holocausto; et dabo opus eorum in veritate, et foedus perpetuum feriam eis.	2020-04-20	Prophetia_Isaiae
1100001075	et scient in gentibus semen eorum, et germen eorum in medio populorum; omnes qui viderint eos cognoscent illos, quia isti sunt semen cui benedixit dominus.	2020-04-20	Prophetia_Isaiae
1100001076	gaudens gaudebo in domino, et exsultabit anima mea in deo meo, quia induit me vestimentis salutis, et indumento iustitiae circumdedit me, quasi sponsum decoratum corona, et quasi sponsam ornatam monilibus suis.	2020-04-20	Prophetia_Isaiae
1100001077	sicut enim terra profert germen suum, et sicut hortus semen suum germinat, sic dominus deus germinabit iustitiam et laudem coram universis gentibus.	2020-04-20	Prophetia_Isaiae
1100001078	caput 62 propter sion non tacebo, et propter ierusalem non quiescam, donec egrediatur ut splendor iustus eius, et salvator eius ut lampas accendatur.	2020-04-20	Prophetia_Isaiae
1100001079	et videbunt gentes iustum tuum, et cuncti reges inclytum tuum; et vocabitur tibi nomen novum, quod os domini nominabit.	2020-04-20	Prophetia_Isaiae
1100001080	et eris corona gloriae in manu domini, et diadema regni in manu dei tui.	2020-04-20	Prophetia_Isaiae
1100001081	non vocaberis ultra derelicta, et terra tua non vocabitur amplius desolata; sed vocaberis, voluntas mea in ea, et terra tua inhabitata, quia complacuit domino in te, et terra tua inhabitabitur.	2020-04-20	Prophetia_Isaiae
1100001082	habitabit enim iuvenis cum virgine, et habitabunt in te filii tui; et gaudebit sponsus super sponsam, et gaudebit super te deus tuus.	2020-04-20	Prophetia_Isaiae
1100001083	super muros tuos, ierusalem, constitui custodes; tota die et tota nocte in perpetuum non tacebunt.	2020-04-20	Prophetia_Isaiae
1100001084	qui reminiscimini domini, ne taceatis, et ne detis silentium ei, donec stabiliat et donec ponat ierusalem laudem in terra.	2020-04-20	Prophetia_Isaiae
1100001085	iuravit dominus in dextera sua, et in brachio fortitudinis suae: si dedero triticum tuum ultra cibum inimicis tuis; et si biberint filii alieni vinum tuum in quo laborasti.	2020-04-20	Prophetia_Isaiae
1100001086	quia qui congregant illud, comedent, et laudabunt dominum; et qui comportant illud, bibent in atriis sanctis meis.	2020-04-20	Prophetia_Isaiae
1100001087	transite, transite per portas, praeparate viam populo: planum facite iter, eligite lapides, et elevate signum ad populos.	2020-04-20	Prophetia_Isaiae
1100001088	ecce dominus auditum fecit in extremis terrae: dicite filiae sion: ecce salvator tuus venit; ecce merces eius cum eo, et opus eius coram illo.	2020-04-20	Prophetia_Isaiae
1100001089	et vocabunt eos, populus sanctus, redempti a domino; tu autem vocaberis, quaesita civitas, et non derelicta.	2020-04-20	Prophetia_Isaiae
1100001090	caput 63 quis est iste, qui venit de edom, tinctis vestibus de bosra? iste formosus in stola sua, gradiens in multitudine fortitudinis suae? ego qui loquor iustitiam, et propugnator sum ad salvandum.	2020-04-20	Prophetia_Isaiae
1100001091	quare ergo rubrum est indumentum tuum, et vestimenta tua sicut calcantium in torculari? torcular calcavi solus, et de gentibus non est vir mecum; calcavi eos in furore meo, et conculcavi eos in ira mea: et aspersus est sanguis eorum super vestimenta mea, et omnia indumenta mea inquinavi.	2020-04-20	Prophetia_Isaiae
1100001092	dies enim ultionis in corde meo; annus redemptionis meae venit.	2020-04-20	Prophetia_Isaiae
1100001093	circumspexi, et non erat auxiliator; quaesivi, et non fuit qui adiuvaret: et salvavit mihi brachium meum, et indignatio mea ipsa auxiliata est mihi.	2020-04-20	Prophetia_Isaiae
1100001094	et conculcavi populos in furore meo, et inebriavi eos in indignatione mea, et detraxi in terram virtutem eorum.	2020-04-20	Prophetia_Isaiae
1100001095	miserationum domini recordabor; laudem domini super omnibus quae reddidit nobis dominus, et super multitudinem bonorum domui israel, quae largitus est eis secundum indulgentiam suam, et secundum multitudinem misericordiarum suarum.	2020-04-20	Prophetia_Isaiae
1100001096	et dixit: verumtamen populus meus est, filii non negantes; et factus est eis salvator.	2020-04-20	Prophetia_Isaiae
1100001097	in omni tribulatione eorum non est tribulatus, et angelus faciei eius salvavit eos: in dilectione sua et in indulgentia sua ipse redemit eos, et portavit eos, et elevavit eos cunctis diebus saeculi.	2020-04-20	Prophetia_Isaiae
1100001098	ipsi autem ad iracundiam provocaverunt, et afflixerunt spiritum sancti eius: et conversus est eis in inimicum, et ipse debellavit eos.	2020-04-20	Prophetia_Isaiae
1100001099	et recordatus est dierum saeculi moysi, et populi sui.	2020-04-20	Prophetia_Isaiae
1100001100	ubi est qui eduxit eos de mari cum pastoribus gregis sui? ubi est qui posuit in medio eius spiritum sancti sui; qui eduxit ad dexteram moysen, brachio maiestatis suae; qui scidit aquas ante eos, ut faceret sibi nomen sempiternum; qui eduxit eos per abyssos, quasi equum in deserto non impingentem? quasi animal in campo descendens, spiritus domini ductor eius fuit.	2020-04-20	Prophetia_Isaiae
1100001101	sic adduxisti populum tuum, ut faceres tibi nomen gloriae.	2020-04-20	Prophetia_Isaiae
1100001102	attende de caelo, et vide de habitaculo sancto tuo, et gloriae tuae.	2020-04-20	Prophetia_Isaiae
1100001103	ubi est zelus tuus, et fortitudo tua, multitudo viscerum tuorum et miserationum tuarum? super me continuerunt se.	2020-04-20	Prophetia_Isaiae
1100001104	tu enim pater noster: et abraham nescivit nos, et israel ignoravit nos: tu, domine, pater noster, redemptor noster, a saeculo nomen tuum.	2020-04-20	Prophetia_Isaiae
1100001105	quare errare nos fecisti, domine, de viis tuis; indurasti cor nostrum ne timeremus te? convertere propter servos tuos, tribus haereditatis tuae.	2020-04-20	Prophetia_Isaiae
1100001106	quasi nihilum possederunt populum sanctum tuum: hostes nostri conculcaverunt sanctificationem tuam.	2020-04-20	Prophetia_Isaiae
1100001107	facti sumus quasi in principio, cum non dominareris nostri, neque invocaretur nomen tuum super nos.	2020-04-20	Prophetia_Isaiae
1100001108	caput 64 utinam dirumperes caelos, et descenderes; a facie tua montes defluerent; sicut exustio ignis tabescerent, aquae arderent igni: ut notum fieret nomen tuum inimicis tuis; a facie tua gentes turbarentur.	2020-04-20	Prophetia_Isaiae
1100001109	cum feceris mirabilia, non sustinebimus; descendisti, et a facie tua montes defluxerunt.	2020-04-20	Prophetia_Isaiae
1100001110	a saeculo non audierunt, neque auribus perceperunt; oculus non vidit, deus, absque te, quae praeparasti exspectantibus te.	2020-04-20	Prophetia_Isaiae
1100001111	occurristi laetanti, et facienti iustitiam; in viis tuis recordabuntur tui.	2020-04-20	Prophetia_Isaiae
1100001112	ecce tu iratus es, et peccavimus; in ipsis fuimus semper, et salvabimur.	2020-04-20	Prophetia_Isaiae
1100001113	et facti sumus ut immundus omnes nos, et quasi pannus menstruatae universae iustitiae nostrae; et cecidimus quasi folium universi, et iniquitates nostrae quasi ventus abstulerunt nos.	2020-04-20	Prophetia_Isaiae
1100001114	non est qui invocet nomen tuum; qui consurgat, et teneat te.	2020-04-20	Prophetia_Isaiae
1100001115	abscondisti faciem tuam a nobis, et allisisti nos in manu iniquitatis nostrae.	2020-04-20	Prophetia_Isaiae
1100001116	et nunc, domine, pater noster es tu, nos vero lutum; et fictor noster tu, et opera manuum tuarum omnes nos.	2020-04-20	Prophetia_Isaiae
1100001117	ne irascaris, domine, satis, et ne ultra memineris iniquitatis nostrae; ecce, respice, populus tuus omnes nos.	2020-04-20	Prophetia_Isaiae
1100001118	civitas sancti tui facta est deserta, sion deserta facta est, ierusalem desolata est.	2020-04-20	Prophetia_Isaiae
1100001119	domus sanctificationis nostrae et gloriae nostrae, ubi laudaverunt te patres nostri, facta est in exustionem ignis, et omnia desiderabilia nostra versa sunt in ruinas.	2020-04-20	Prophetia_Isaiae
1100001120	numquid super his continebis te, domine; tacebis, et affliges nos vehementer? caput 65 quaesierunt me qui ante non interrogabant; invenerunt qui non quaesierunt me.	2020-04-20	Prophetia_Isaiae
1100001121	dixi: ecce ego, ecce ego, ad gentem quae non invocabat nomen meum.	2020-04-20	Prophetia_Isaiae
1100001122	expandi manus meas tota die ad populum incredulum, qui graditur in via non bona post cogitationes suas.	2020-04-20	Prophetia_Isaiae
1100001123	populus qui ad iracundiam provocat me ante faciem meam semper; qui immolant in hortis, et sacrificant super lateres; qui habitant in sepulchris, et in delubris idolorum dormiunt; qui comedunt carnem suillam, et ius profanum in vasis eorum; qui dicunt: recede a me, non appropinques mihi, quia immundus es.	2020-04-20	Prophetia_Isaiae
1100001124	isti fumus erunt in furore meo, ignis ardens tota die.	2020-04-20	Prophetia_Isaiae
1100001125	ecce scriptum est coram me: non tacebo, sed reddam, et retribuam in sinum eorum.	2020-04-20	Prophetia_Isaiae
1100001126	iniquitates vestras, et iniquitates patrum vestrorum simul, dicit dominus; qui sacrificaverunt super montes, et super colles exprobraverunt mihi; et remetiar opus eorum primum in sinu eorum.	2020-04-20	Prophetia_Isaiae
1100001127	haec dicit dominus: quomodo si inveniatur granum in botro, et dicatur: ne dissipes illud, quoniam benedictio est: sic faciam propter servos meos, ut non disperdam totum.	2020-04-20	Prophetia_Isaiae
1100001128	et educam de iacob semen, et de iuda possidentem montes meos; et haereditabunt eam electi mei, et servi mei habitabunt ibi.	2020-04-20	Prophetia_Isaiae
1100001129	et erunt campestria in caulas gregum, et vallis achor in cubile armentorum, populo meo qui requisierunt me.	2020-04-20	Prophetia_Isaiae
1100001130	et vos qui dereliquistis dominum, qui obliti estis montem sanctum meum, qui ponitis fortunae mensam, et libatis super eam: numerabo vos in gladio, et omnes in caede corruetis: pro eo quod vocavi, et non respondistis; locutus sum, et non audistis; et faciebatis malum in oculis meis, et quae nolui elegistis.	2020-04-20	Prophetia_Isaiae
1100001131	propter hoc haec dicit dominus deus: ecce servi mei comedent, et vos esurietis; ecce servi mei bibent, et vos sitietis; ecce servi mei laetabuntur, et vos confundemini; ecce servi mei laudabunt prae exsultatione cordis, et vos clamabitis prae dolore cordis, et prae contritione spiritus ululabitis, et dimittetis nomen vestrum in iuramentum electis meis; et interficiet te dominus deus, et servos suos vocabit nomine alio: in quo qui benedictus est super terram benedicetur in deo, amen, et qui iurat in terra iurabit in deo, amen: quia oblivioni traditae sunt angustiae priores, et quia absconditae sunt ab oculis meis.	2020-04-20	Prophetia_Isaiae
1100001132	ecce enim ego creo caelos novos, et terram novam; et non erunt in memoria priora, et non ascendent super cor.	2020-04-20	Prophetia_Isaiae
1100001133	sed gaudebitis et exsultabitis usque in sempiternum in his quae ego creo: quia ecce ego creo ierusalem exsultationem, et populum eius gaudium.	2020-04-20	Prophetia_Isaiae
1100001134	et exsultabo in ierusalem, et gaudebo in populo meo, et non audietur in eo ultra vox fletus et vox clamoris.	2020-04-20	Prophetia_Isaiae
1100001135	non erit ibi amplius infans dierum, et senex qui non impleat dies suos, quoniam puer centum annorum morietur, et peccator centum annorum maledictus erit.	2020-04-20	Prophetia_Isaiae
1100001136	et aedificabunt domos, et habitabunt; et plantabunt vineas, et comedent fructus earum.	2020-04-20	Prophetia_Isaiae
1100001137	non aedificabunt, et alius habitabit; non plantabunt, et alius comedet: secundum enim dies ligni erunt dies populi mei, et opera manuum eorum inveterabunt.	2020-04-20	Prophetia_Isaiae
1100001138	electi mei non laborabunt frustra, neque generabunt in conturbatione, quia semen benedictorum domini est, et nepotes eorum cum eis.	2020-04-20	Prophetia_Isaiae
1100001139	eritque antequam clament, ego exaudiam; adhuc illis loquentibus, ego audiam.	2020-04-20	Prophetia_Isaiae
1100001140	lupus et agnus pascentur simul, leo et bos comedent paleas, et serpenti pulvis panis eius.	2020-04-20	Prophetia_Isaiae
1100001141	non nocebunt, neque occident in omni monte sancto meo, dicit dominus.	2020-04-20	Prophetia_Isaiae
1100001142	caput 66 haec dicit dominus: caelum sedes mea, terra autem scabellum pedum meorum.	2020-04-20	Prophetia_Isaiae
1100001143	quae est ista domus quam aedificabitis mihi? et quis est iste locus quietis meae? omnia haec manus mea fecit, et facta sunt universa ista, dicit dominus; ad quem autem respiciam, nisi ad pauperculum, et contritum spiritu, et trementem sermones meos? qui immolat bovem, quasi qui interficiat virum; qui mactat pecus, quasi qui excerebret canem; qui offert oblationem, quasi qui sanguinem suillum offerat; qui recordatur thuris, quasi qui benedicat idolo.	2020-04-20	Prophetia_Isaiae
1100001144	haec omnia elegerunt in viis suis, et in abominationibus suis anima eorum delectata est.	2020-04-20	Prophetia_Isaiae
1100001145	unde et ego eligam illusiones eorum, et quae timebant adducam eis; quia vocavi, et non erat qui responderet; locutus sum, et non audierunt; feceruntque malum in oculis meis, et quae nolui elegerunt.	2020-04-20	Prophetia_Isaiae
1100001146	audite verbum domini, qui tremitis ad verbum eius.	2020-04-20	Prophetia_Isaiae
1100001147	dixerunt fratres vestri odientes vos, et abiicientes propter nomen meum: glorificetur dominus, et videbimus in laetitia vestra; ipsi autem confundentur.	2020-04-20	Prophetia_Isaiae
1100001148	vox populi de civitate, vox de templo, vox domini reddentis retributionem inimicis suis.	2020-04-20	Prophetia_Isaiae
1100001149	antequam parturiret, peperit; antequam veniret partus eius, peperit masculum.	2020-04-20	Prophetia_Isaiae
1100001150	quis audivit umquam tale? et quis vidit huic simile? numquid parturiet terra in die una, aut parietur gens simul, quia parturivit et peperit sion filios suos? numquid ego qui alios parere facio, ipse non pariam? dicit dominus.	2020-04-20	Prophetia_Isaiae
1100001151	si ego, qui generationem ceteris tribuo, sterilis ero? ait dominus deus tuus.	2020-04-20	Prophetia_Isaiae
1100001152	laetamini cum ierusalem et exsultate in ea, omnes qui diligitis eam; gaudete cum ea gaudio, universi qui lugetis super eam: ut sugatis et repleamini ab ubere consolationis eius; ut mulgeatis et deliciis affluatis ab omnimoda gloria eius.	2020-04-20	Prophetia_Isaiae
1100001153	quia haec dicit dominus: ecce ego declinabo super eam quasi fluvium pacis, et quasi torrentem inundantem gloriam gentium, quam sugetis: ad ubera portabimini, et super genua blandientur vobis.	2020-04-20	Prophetia_Isaiae
1100001154	quomodo si cui mater blandiatur, ita ego consolabor vos, et in ierusalem consolabimini.	2020-04-20	Prophetia_Isaiae
1100001155	videbitis, et gaudebit cor vestrum, et ossa vestra quasi herba germinabunt: et cognoscetur manus domini servis eius, et indignabitur inimicis suis.	2020-04-20	Prophetia_Isaiae
1100001156	quia ecce dominus in igne veniet, et quasi turbo quadrigae eius, reddere in indignatione furorem suum et increpationem suam in flamma ignis: quia in igne dominus diiudicabit, et in gladio suo ad omnem carnem; et multiplicabuntur interfecti a domino, qui sanctificabantur et mundos se putabant in hortis post ianuam intrinsecus, qui comedebant carnem suillam, et abominationem et murem: simul consumentur, dicit dominus.	2020-04-20	Prophetia_Isaiae
1100001157	ego autem opera eorum et cogitationes eorum venio ut congregem, cum omnibus gentibus et linguis: et venient, et videbunt gloriam meam.	2020-04-20	Prophetia_Isaiae
1100001158	et ponam in eis signum, et mittam ex eis qui salvati fuerint, ad gentes in mare, in africam, et lydiam, tendentes sagittam; in italiam et graeciam, ad insulas longe, ad eos qui non audierunt de me, et non viderunt gloriam meam.	2020-04-20	Prophetia_Isaiae
1100001159	et annuntiabunt gloriam meam gentibus; et adducent omnes fratres vestros de cunctis gentibus donum domino, in equis, et in quadrigis, et in lecticis, et in mulis, et in carrucis, ad montem sanctum meum ierusalem, dicit dominus: quomodo si inferant filii israel munus in vase mundo in domum domini.	2020-04-20	Prophetia_Isaiae
1100001160	et assumam ex eis in sacerdotes et levitas, dicit dominus.	2020-04-20	Prophetia_Isaiae
1100001161	quia sicut caeli novi et terra nova, quae ego facio stare coram me, dicit dominus, sic stabit semen vestrum et nomen vestrum.	2020-04-20	Prophetia_Isaiae
1100001162	et erit mensis ex mense, et sabbatum ex sabbato: veniet omnis caro ut adoret coram facie mea, dicit dominus.	2020-04-20	Prophetia_Isaiae
1100001163	et egredientur, et videbunt cadavera virorum qui praevaricati sunt in me; vermis eorum non morietur, et ignis eorum non extinguetur: et erunt usque ad satietatem visionis omni carni.	2020-04-20	Prophetia_Isaiae
