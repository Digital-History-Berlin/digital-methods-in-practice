1100000001	ecclesiasticus iesu, filii sirach caput 1 ‹prologus› multorum nobis et magnorum per legem, et prophetas, aliosque qui secuti sunt illos, sapientia demonstrata est, in quibus oportet laudare israel doctrinae et sapientiae causa, quia non solum ipsos loquentes necesse est esse peritos, sed etiam extraneos posse et dicentes et scribentes doctissimos fieri.  avus meus iesus, postquam se amplius dedit ad diligentiam lectionis legis, et prophetarum, et aliorum librorum qui nobis a parentibus nostris traditi sunt, voluit et ipse scribere aliquid horum quae ad doctrinam et sapientiam pertinent, ut desiderantes discere, et illorum periti facti, magis magisque attendant animo, et confirmentur ad legitimam vitam.  hortor itaque venire vos cum benevolentia, et attentiori studio lectionem facere, et veniam habere in illis, in quibus videmur, sequentes imaginem sapientiae, deficere in verborum compositione.  nam deficiunt verba hebraica, quando fuerint translata ad alteram linguam: non autem solum haec, sed et ipsa lex, et prophetae, ceteraque aliorum librorum non parvam habent differentiam quando inter se dicuntur.  nam in octavo et trigesimo anno temporibus ptolemaei evergetis regis, postquam perveni in aegyptum, et cum multum temporis ibi fuissem, inveni ibi libros relictos, non parvae neque contemnendae doctrinae.  itaque bonum et necessarium putavi et ipse aliquam addere diligentiam et laborem interpretandi librum istum: et multa vigilia attuli doctrinam in spatio temporis, ad illa quae ad finem ducunt, librum istum dare, et illis qui volunt animum intendere, et discere quemadmodum oporteat instituere mores, qui secundum legem domini proposuerint vitam agere.	2020-04-20	Ecclesiasticus_Iesu_filii_Sirach
1100000002	omnis sapientia a domino deo est: et cum illo fuit semper, et est ante aevum.	2020-04-20	Ecclesiasticus_Iesu_filii_Sirach
1100000003	arenam maris, et pluviae guttas, et dies saeculi, quis dinumeravit? altitudinem caeli, et latitudinem terrae, et profundum abyssi, quis dimensus est? sapientiam dei praecedentem omnia, quis investigavit? prior omnium creata est sapientia, et intellectus prudentiae ab aevo.	2020-04-20	Ecclesiasticus_Iesu_filii_Sirach
1100000004	fons sapientiae verbum dei in excelsis, et ingressus illius mandata aeterna.	2020-04-20	Ecclesiasticus_Iesu_filii_Sirach
1100000005	radix sapientiae cui revelata est? et astutias illius quis agnovit? disciplina sapientiae cui revelata est et manifestata? et multiplicationem ingressus illius quis intellexit? unus est altissimus, creator omnipotens, et rex potens et metuendus nimis, sedens super thronum illius, et dominans deus.	2020-04-20	Ecclesiasticus_Iesu_filii_Sirach
1100000006	ipse creavit illam in spiritu sancto, et vidit, et dinumeravit, et mensus est: et effudit illam super omnia opera sua, et super omnem carnem, secundum datum suum, et praebuit illam diligentibus se.	2020-04-20	Ecclesiasticus_Iesu_filii_Sirach
1100000007	timor domini gloria, et gloriatio, et laetitia, et corona exsultationis.	2020-04-20	Ecclesiasticus_Iesu_filii_Sirach
1100000008	timor domini delectabit cor, et dabit laetitiam, et gaudium, et longitudinem dierum.	2020-04-20	Ecclesiasticus_Iesu_filii_Sirach
1100000009	timenti dominum bene erit in extremis, et in die defunctionis suae benedicetur.	2020-04-20	Ecclesiasticus_Iesu_filii_Sirach
1100000010	dilectio dei honorabilis sapientia: quibus autem apparuerit in visu diligunt eam in visione, et in agnitione magnalium suorum.	2020-04-20	Ecclesiasticus_Iesu_filii_Sirach
1100000011	initium sapientiae timor domini: et cum fidelibus in vulva concreatus est: cum electis feminis graditur, et cum iustis et fidelibus agnoscitur.	2020-04-20	Ecclesiasticus_Iesu_filii_Sirach
1100000012	timor domini scientiae religiositas: religiositas custodiet et iustificabit cor; iucunditatem atque gaudium dabit.	2020-04-20	Ecclesiasticus_Iesu_filii_Sirach
1100000013	timenti dominum bene erit, et in diebus consummationis illius benedicetur.	2020-04-20	Ecclesiasticus_Iesu_filii_Sirach
1100000014	plenitudo sapientiae est timere deum, et plenitudo a fructibus illius.	2020-04-20	Ecclesiasticus_Iesu_filii_Sirach
1100000015	omnem domum illius implebit a generationibus, et receptacula a thesauris illius.	2020-04-20	Ecclesiasticus_Iesu_filii_Sirach
1100000016	corona sapientiae timor domini, replens pacem et salutis fructum: et vidit, et dinumeravit eam: utraque autem sunt dona dei.	2020-04-20	Ecclesiasticus_Iesu_filii_Sirach
1100000017	scientiam et intellectum prudentiae sapientia compartietur, et gloriam tenentium se exaltat.	2020-04-20	Ecclesiasticus_Iesu_filii_Sirach
1100000018	radix sapientiae est timere dominum, et rami illius longaevi.	2020-04-20	Ecclesiasticus_Iesu_filii_Sirach
1100000019	in thesauris sapientiae intellectus et scientiae religiositas: execratio autem peccatoribus sapientia.	2020-04-20	Ecclesiasticus_Iesu_filii_Sirach
1100000020	timor domini expellit peccatum: nam qui sine timore est non poterit iustificari: iracundia enim animositatis illius subversio illius est.	2020-04-20	Ecclesiasticus_Iesu_filii_Sirach
1100000021	usque in tempus sustinebit patiens, et postea redditio iucunditatis.	2020-04-20	Ecclesiasticus_Iesu_filii_Sirach
1100000022	bonus sensus usque in tempus abscondet verba illius, et labia multorum enarrabunt sensum illius.	2020-04-20	Ecclesiasticus_Iesu_filii_Sirach
1100000023	in thesauris sapientiae significatio disciplinae: execratio autem peccatori cultura dei.	2020-04-20	Ecclesiasticus_Iesu_filii_Sirach
1100000024	fili, concupiscens sapientiam, conserva iustitiam, et deus praebebit illam tibi.	2020-04-20	Ecclesiasticus_Iesu_filii_Sirach
1100000025	sapientia enim et disciplina timor domini: et quod beneplacitum est illi, fides et mansuetudo, et adimplebit thesauros illius.	2020-04-20	Ecclesiasticus_Iesu_filii_Sirach
1100000026	ne sis incredibilis timori domini, et ne accesseris ad illum duplici corde.	2020-04-20	Ecclesiasticus_Iesu_filii_Sirach
1100000027	ne fueris hypocrita in conspectu hominum, et non scandalizeris in labiis tuis.	2020-04-20	Ecclesiasticus_Iesu_filii_Sirach
1100000028	attende in illis, ne forte cadas, et adducas animae tuae inhonorationem: et revelet deus absconsa tua, et in medio synagogae elidat te: quoniam accessisti maligne ad dominum, et cor tuum plenum est dolo et fallacia.	2020-04-20	Ecclesiasticus_Iesu_filii_Sirach
1100000029	caput 2 fili, accedens ad servitutem dei sta in iustitia et timore, et praepara animam tuam ad tentationem.	2020-04-20	Ecclesiasticus_Iesu_filii_Sirach
1100000030	deprime cor tuum, et sustine: inclina aurem tuam, et suscipe verba intellectus: et ne festines in tempore obductionis.	2020-04-20	Ecclesiasticus_Iesu_filii_Sirach
1100000031	sustine sustentationes dei: coniungere deo, et sustine, ut crescat in novissimo vita tua.	2020-04-20	Ecclesiasticus_Iesu_filii_Sirach
1100000032	omne quod tibi applicitum fuerit accipe: et in dolore sustine, et in humilitate tua patientiam habe: quoniam in igne probatur aurum et argentum, homines vero receptibiles in camino humiliationis.	2020-04-20	Ecclesiasticus_Iesu_filii_Sirach
1100000033	crede deo, et recuperabit te: et dirige viam tuam, et spera in illum: serva timorem illius, et in illo veterasce.	2020-04-20	Ecclesiasticus_Iesu_filii_Sirach
1100000034	metuentes dominum, sustinete misericordiam eius: et non deflectatis ab illo, ne cadatis.	2020-04-20	Ecclesiasticus_Iesu_filii_Sirach
1100000035	qui timetis dominum, credite illi, et non evacuabitur merces vestra.	2020-04-20	Ecclesiasticus_Iesu_filii_Sirach
1100000036	qui timetis dominum, sperate in illum, et in oblectationem veniet vobis misericordia.	2020-04-20	Ecclesiasticus_Iesu_filii_Sirach
1100000037	qui timetis dominum, diligite illum, et illuminabuntur corda vestra.	2020-04-20	Ecclesiasticus_Iesu_filii_Sirach
1100000038	respicite, filii, nationes hominum: et scitote quia nullus speravit in domino et confusus est.	2020-04-20	Ecclesiasticus_Iesu_filii_Sirach
1100000039	quis enim permansit in mandatis eius, et derelictus est? aut quis invocavit eum, et despexit illum? quoniam pius et misericors est deus, et remittet in die tribulationis peccata, et protector est omnibus exquirentibus se in veritate.	2020-04-20	Ecclesiasticus_Iesu_filii_Sirach
1100000040	vae duplici corde, et labiis scelestis, et manibus malefacientibus, et peccatori terram ingredienti duabus viis! vae dissolutis corde, qui non credunt deo, et ideo non protegentur ab eo! vae his qui perdiderunt sustinentiam, et qui dereliquerunt vias rectas, et diverterunt in vias pravas! et quid facient cum inspicere coeperit dominus? qui timent dominum non erunt incredibiles verbo illius: et qui diligunt illum conservabunt viam illius.	2020-04-20	Ecclesiasticus_Iesu_filii_Sirach
1100000041	qui timent dominum inquirent quae beneplacita sunt ei, et qui diligunt eum replebuntur lege ipsius.	2020-04-20	Ecclesiasticus_Iesu_filii_Sirach
1100000042	qui timent dominum praeparabunt corda sua, et in conspectu illius sanctificabunt animas suas.	2020-04-20	Ecclesiasticus_Iesu_filii_Sirach
1100000043	qui timent dominum custodiunt mandata illius, et patientiam habebunt usque ad inspectionem illius, dicentes: si poenitentiam non egerimus, incidemus in manus domini, et non in manus hominum.	2020-04-20	Ecclesiasticus_Iesu_filii_Sirach
1100000044	secundum enim magnitudinem ipsius, sic et misericordia illius cum ipso est.	2020-04-20	Ecclesiasticus_Iesu_filii_Sirach
1100000045	caput 3 filii sapientiae ecclesia iustorum, et natio illorum obedientia et dilectio.	2020-04-20	Ecclesiasticus_Iesu_filii_Sirach
1100000046	iudicium patris audite, filii, et sic facite, ut salvi sitis.	2020-04-20	Ecclesiasticus_Iesu_filii_Sirach
1100000047	deus enim honoravit patrem in filiis: et iudicium matris exquirens, firmavit in filios.	2020-04-20	Ecclesiasticus_Iesu_filii_Sirach
1100000048	qui diligit deum exorabit pro peccatis, et continebit se ab illis, et in oratione dierum exaudietur.	2020-04-20	Ecclesiasticus_Iesu_filii_Sirach
1100000049	et sicut qui thesaurizat, ita et qui honorificat matrem suam.	2020-04-20	Ecclesiasticus_Iesu_filii_Sirach
1100000050	qui honorat patrem suum iucundabitur in filiis, et in die orationis suae exaudietur.	2020-04-20	Ecclesiasticus_Iesu_filii_Sirach
1100000051	qui honorat patrem suum vita vivet longiore, et qui obedit patri refrigerabit matrem.	2020-04-20	Ecclesiasticus_Iesu_filii_Sirach
1100000052	qui timet dominum honorat parentes, et quasi dominis serviet his qui se genuerunt.	2020-04-20	Ecclesiasticus_Iesu_filii_Sirach
1100000053	in opere, et sermone, et omni patientia, honora patrem tuum, ut superveniat tibi benedictio ab eo, et benedictio illius in novissimo maneat.	2020-04-20	Ecclesiasticus_Iesu_filii_Sirach
1100000054	benedictio patris firmat domos filiorum: maledictio autem matris eradicat fundamenta.	2020-04-20	Ecclesiasticus_Iesu_filii_Sirach
1100000055	ne glorieris in contumelia patris tui: non enim est tibi gloria eius confusio.	2020-04-20	Ecclesiasticus_Iesu_filii_Sirach
1100000056	gloria enim hominis ex honore patris sui, et dedecus filii pater sine honore.	2020-04-20	Ecclesiasticus_Iesu_filii_Sirach
1100000057	fili, suscipe senectam patris tui, et non contristes eum in vita illius: et si defecerit sensu, veniam da, et ne spernas eum in virtute tua: eleemosyna enim patris non erit in oblivione.	2020-04-20	Ecclesiasticus_Iesu_filii_Sirach
1100000058	nam pro peccato matris restituetur tibi bonum: et in iustitia aedificabitur tibi, et in die tribulationis commemorabitur tui, et sicut in sereno glacies, solventur peccata tua.	2020-04-20	Ecclesiasticus_Iesu_filii_Sirach
1100000059	quam malae famae est qui derelinquit patrem, et est maledictus a deo qui exasperat matrem! fili, in mansuetudine opera tua perfice, et super hominum gloriam diligeris.	2020-04-20	Ecclesiasticus_Iesu_filii_Sirach
1100000060	quanto magnus es, humilia te in omnibus, et coram deo invenies gratiam: quoniam magna potentia dei solius, et ab humilibus honoratur.	2020-04-20	Ecclesiasticus_Iesu_filii_Sirach
1100000061	altiora te ne quaesieris, et fortiora te ne scrutatus fueris: sed quae praecepit tibi deus, illa cogita semper, et in pluribus operibus eius ne fueris curiosus.	2020-04-20	Ecclesiasticus_Iesu_filii_Sirach
1100000062	non est enim tibi necessarium ea, quae abscondita sunt, videre oculis tuis.	2020-04-20	Ecclesiasticus_Iesu_filii_Sirach
1100000063	in supervacuis rebus noli scrutari multipliciter, et in pluribus operibus eius non eris curiosus.	2020-04-20	Ecclesiasticus_Iesu_filii_Sirach
1100000064	plurima enim super sensum hominum ostensa sunt tibi: multos quoque supplantavit suspicio illorum, et in vanitate detinuit sensus illorum.	2020-04-20	Ecclesiasticus_Iesu_filii_Sirach
1100000065	cor durum habebit male in novissimo, et qui amat periculum in illo peribit.	2020-04-20	Ecclesiasticus_Iesu_filii_Sirach
1100000066	cor ingrediens duas vias non habebit successus, et pravus corde in illis scandalizabitur.	2020-04-20	Ecclesiasticus_Iesu_filii_Sirach
1100000067	cor nequam gravabitur in doloribus, et peccator adiiciet ad peccandum.	2020-04-20	Ecclesiasticus_Iesu_filii_Sirach
1100000068	synagogae superborum non erit sanitas, frutex enim peccati radicabitur in illis, et non intelligetur.	2020-04-20	Ecclesiasticus_Iesu_filii_Sirach
1100000069	cor sapientis intelligitur in sapientia, et auris bona audiet cum omni concupiscentia sapientiam.	2020-04-20	Ecclesiasticus_Iesu_filii_Sirach
1100000070	sapiens cor et intelligibile abstinebit se a peccatis, et in operibus iustitiae successus habebit.	2020-04-20	Ecclesiasticus_Iesu_filii_Sirach
1100000071	ignem ardentem exstinguit aqua, et eleemosyna resistit peccatis: et deus prospector est eius qui reddit gratiam: meminit eius in posterum, et in tempore casus sui inveniet firmamentum.	2020-04-20	Ecclesiasticus_Iesu_filii_Sirach
1100000072	caput 4 fili, eleemosynam pauperis ne defraudes, et oculos tuos ne transvertas a paupere.	2020-04-20	Ecclesiasticus_Iesu_filii_Sirach
1100000073	animam esurientem ne despexeris, et non exasperes pauperem in inopia sua.	2020-04-20	Ecclesiasticus_Iesu_filii_Sirach
1100000074	cor inopis ne afflixeris, et non protrahas datum angustianti.	2020-04-20	Ecclesiasticus_Iesu_filii_Sirach
1100000075	rogationem contribulati ne abiicias, et non avertas faciem tuam ab egeno.	2020-04-20	Ecclesiasticus_Iesu_filii_Sirach
1100000076	ab inope ne avertas oculos tuos propter iram: et non relinquas quaerentibus tibi retro maledicere.	2020-04-20	Ecclesiasticus_Iesu_filii_Sirach
1100000077	maledicentis enim tibi in amaritudine animae, exaudietur deprecatio illius: exaudiet autem eum qui fecit illum.	2020-04-20	Ecclesiasticus_Iesu_filii_Sirach
1100000078	congregationi pauperum affabilem te facito: et presbytero humilia animam tuam, et magnato humilia caput tuum.	2020-04-20	Ecclesiasticus_Iesu_filii_Sirach
1100000079	declina pauperi sine tristitia aurem tuam, et redde debitum tuum, et responde illi pacifica in mansuetudine.	2020-04-20	Ecclesiasticus_Iesu_filii_Sirach
1100000080	libera eum qui iniuriam patitur de manu superbi, et non acide feras in anima tua.	2020-04-20	Ecclesiasticus_Iesu_filii_Sirach
1100000081	in iudicando esto pupillis misericors ut pater, et pro viro matri illorum: et eris tu velut filius altissimi obediens, et miserebitur tui magis quam mater.	2020-04-20	Ecclesiasticus_Iesu_filii_Sirach
1100000082	sapientia filiis suis vitam inspirat: et suscipit inquirentes se, et praeibit in via iustitiae.	2020-04-20	Ecclesiasticus_Iesu_filii_Sirach
1100000083	et qui illam diligit, diligit vitam, et qui vigilaverint ad illam complectentur placorem eius.	2020-04-20	Ecclesiasticus_Iesu_filii_Sirach
1100000084	qui tenuerint illam, vitam haereditabunt: et quo introibit benedicet deus.	2020-04-20	Ecclesiasticus_Iesu_filii_Sirach
1100000085	qui serviunt ei obsequentes erunt sancto: et eos qui diligunt illam, diligit deus.	2020-04-20	Ecclesiasticus_Iesu_filii_Sirach
1100000086	qui audit illam iudicabit gentes: et qui intuetur illam permanebit confidens.	2020-04-20	Ecclesiasticus_Iesu_filii_Sirach
1100000087	si crediderit ei, haereditabit illam, et erunt in confirmatione creaturae illius: quoniam in tentatione ambulat cum eo, et in primis eligit eum.	2020-04-20	Ecclesiasticus_Iesu_filii_Sirach
1100000088	timorem, et metum, et probationem inducet super illum: et cruciabit illum in tribulatione doctrinae suae, donec tentet eum in cogitationibus suis, et credat animae illius.	2020-04-20	Ecclesiasticus_Iesu_filii_Sirach
1100000089	et firmabit illum, et iter adducet directum ad illum, et laetificabit illum: et denudabit absconsa sua illi, et thesaurizabit super illum scientiam et intellectum iustitiae.	2020-04-20	Ecclesiasticus_Iesu_filii_Sirach
1100000090	si autem oberraverit, derelinquet eum, et tradet eum in manus inimici sui.	2020-04-20	Ecclesiasticus_Iesu_filii_Sirach
1100000091	fili, conserva tempus, et devita a malo.	2020-04-20	Ecclesiasticus_Iesu_filii_Sirach
1100000092	pro anima tua ne confundaris dicere verum: est enim confusio adducens peccatum, et est confusio adducens gloriam et gratiam.	2020-04-20	Ecclesiasticus_Iesu_filii_Sirach
1100000093	ne accipias faciem adversus faciem tuam, nec adversus animam tuam mendacium.	2020-04-20	Ecclesiasticus_Iesu_filii_Sirach
1100000094	ne reverearis proximum tuum in casu suo, nec retineas verbum in tempore salutis.	2020-04-20	Ecclesiasticus_Iesu_filii_Sirach
1100000095	non abscondas sapientiam tuam in decore suo: in lingua enim sapientia dignoscitur: et sensus, et scientia, et doctrina in verbo sensati, et firmamentum in operibus iustitiae.	2020-04-20	Ecclesiasticus_Iesu_filii_Sirach
1100000096	non contradicas verbo veritatis ullo modo, et de mendacio ineruditionis tuae confundere.	2020-04-20	Ecclesiasticus_Iesu_filii_Sirach
1100000097	non confundaris confiteri peccata tua, et ne subiicias te omni homini pro peccato.	2020-04-20	Ecclesiasticus_Iesu_filii_Sirach
1100000098	noli resistere contra faciem potentis, nec coneris contra ictum fluvii.	2020-04-20	Ecclesiasticus_Iesu_filii_Sirach
1100000099	pro iustitia agonizare pro anima tua, et usque ad mortem certa pro iustitia: et deus expugnabit pro te inimicos tuos.	2020-04-20	Ecclesiasticus_Iesu_filii_Sirach
1100000100	noli citatus esse in lingua tua, et inutilis, et remissus in operibus tuis.	2020-04-20	Ecclesiasticus_Iesu_filii_Sirach
1100000101	noli esse sicut leo in domo tua, evertens domesticos tuos, et opprimens subiectos tibi.	2020-04-20	Ecclesiasticus_Iesu_filii_Sirach
1100000102	non sit porrecta manus tua ad accipiendum, et ad dandum collecta.	2020-04-20	Ecclesiasticus_Iesu_filii_Sirach
1100000103	caput 5 noli attendere ad possessiones iniquas, et ne dixeris: est mihi sufficiens vita: nihil enim proderit in tempore vindictae et obductionis.	2020-04-20	Ecclesiasticus_Iesu_filii_Sirach
1100000104	ne sequaris in fortitudine tua concupiscentiam cordis tui, et ne dixeris: quomodo potui? aut, quis me subiiciet propter facta mea? deus enim vindicans vindicabit.	2020-04-20	Ecclesiasticus_Iesu_filii_Sirach
1100000105	ne dixeris: peccavi: et quid mihi accidit triste? altissimus enim est patiens redditor.	2020-04-20	Ecclesiasticus_Iesu_filii_Sirach
1100000106	de propitiatio peccato noli esse sine metu, neque adiicias peccatum super peccatum.	2020-04-20	Ecclesiasticus_Iesu_filii_Sirach
1100000107	et ne dicas: miseratio domini magna est, multitudinis peccatorum meorum miserebitur: misericordia enim et ira ab illo cito proximant, et in peccatores respicit ira illius.	2020-04-20	Ecclesiasticus_Iesu_filii_Sirach
1100000108	non tardes converti ad dominum, et ne differas de die in diem: subito enim veniet ira illius, et in tempore vindictae disperdet te.	2020-04-20	Ecclesiasticus_Iesu_filii_Sirach
1100000109	noli anxius esse in divitiis iniustis: non enim proderunt tibi in die obductionis et vindictae.	2020-04-20	Ecclesiasticus_Iesu_filii_Sirach
1100000110	non ventiles te in omnem ventum, et non eas in omnem viam: sic enim omnis peccator probatur in duplici lingua.	2020-04-20	Ecclesiasticus_Iesu_filii_Sirach
1100000111	esto firmus in via domini, et in veritate sensus tui et scientia: et prosequatur te verbum pacis et iustitiae.	2020-04-20	Ecclesiasticus_Iesu_filii_Sirach
1100000112	esto mansuetus ad audiendum verbum, ut intelligas, et cum sapientia proferas responsum verum.	2020-04-20	Ecclesiasticus_Iesu_filii_Sirach
1100000113	si est tibi intellectus, responde proximo: sin autem, sit manus tua super os tuum, ne capiaris in verbo indisciplinato, et confundaris.	2020-04-20	Ecclesiasticus_Iesu_filii_Sirach
1100000114	honor et gloria in sermone sensati: lingua vero imprudentis subversio est ipsius.	2020-04-20	Ecclesiasticus_Iesu_filii_Sirach
1100000115	non appelleris susurro, et lingua tua ne capiaris et confundaris: super furem enim est confusio et poenitentia, et denotatio pessima super bilinguem: susurratori autem odium, et inimicitia, et contumelia.	2020-04-20	Ecclesiasticus_Iesu_filii_Sirach
1100000116	iustifica pusillum et magnum similiter.	2020-04-20	Ecclesiasticus_Iesu_filii_Sirach
1100000117	caput 6 noli fieri pro amico inimicus proximo: improperium enim et contumeliam malus haereditabit: et omnis peccator invidus et bilinguis.	2020-04-20	Ecclesiasticus_Iesu_filii_Sirach
1100000118	non te extollas in cogitatione animae tuae velut taurus, ne forte elidatur virtus tua per stultitiam: et folia tua comedat, et fructus tuos perdat, et relinquaris velut lignum aridum in eremo.	2020-04-20	Ecclesiasticus_Iesu_filii_Sirach
1100000119	anima enim nequam disperdet qui se habet, et in gaudium inimicis dat illum, et deducet in sortem impiorum.	2020-04-20	Ecclesiasticus_Iesu_filii_Sirach
1100000120	verbum dulce multiplicat amicos et mitigat inimicos, et lingua eucharis in bono homine abundat.	2020-04-20	Ecclesiasticus_Iesu_filii_Sirach
1100000121	multi pacifici sint tibi: et consiliarius sit tibi unus de mille.	2020-04-20	Ecclesiasticus_Iesu_filii_Sirach
1100000122	si possides amicum, in tentatione posside eum, et ne facile credas ei.	2020-04-20	Ecclesiasticus_Iesu_filii_Sirach
1100000123	est enim amicus secundum tempus suum, et non permanebit in die tribulationis.	2020-04-20	Ecclesiasticus_Iesu_filii_Sirach
1100000124	et est amicus qui convertitur ad inimicitiam, et est amicus qui odium et rixam et convitia denudabit.	2020-04-20	Ecclesiasticus_Iesu_filii_Sirach
1100000125	est autem amicus socius mensae, et non permanebit in die necessitatis.	2020-04-20	Ecclesiasticus_Iesu_filii_Sirach
1100000126	amicus si permanserit fixus, erit tibi quasi coaequalis, et in domesticis tuis fiducialiter aget.	2020-04-20	Ecclesiasticus_Iesu_filii_Sirach
1100000127	si humiliaverit se contra te, et a facie tua absconderit se, unanimem habebis amicitiam bonam.	2020-04-20	Ecclesiasticus_Iesu_filii_Sirach
1100000128	ab inimicis tuis separare, et ab amicis tuis attende.	2020-04-20	Ecclesiasticus_Iesu_filii_Sirach
1100000129	amicus fidelis protectio fortis: qui autem invenit illum, invenit thesaurum.	2020-04-20	Ecclesiasticus_Iesu_filii_Sirach
1100000130	amico fideli nulla est comparatio, et non est digna ponderatio auri et argenti contra bonitatem fidei illius.	2020-04-20	Ecclesiasticus_Iesu_filii_Sirach
1100000131	amicus fidelis medicamentum vitae et immortalitatis: et qui metuunt dominum, invenient illum.	2020-04-20	Ecclesiasticus_Iesu_filii_Sirach
1100000132	qui timet deum aeque habebit amicitiam bonam, quoniam secundum illum erit amicus illius.	2020-04-20	Ecclesiasticus_Iesu_filii_Sirach
1100000133	fili, a iuventute tua excipe doctrinam, et usque ad canos invenies sapientiam.	2020-04-20	Ecclesiasticus_Iesu_filii_Sirach
1100000134	quasi is qui arat et seminat accede ad eam, et sustine bonos fructus illius.	2020-04-20	Ecclesiasticus_Iesu_filii_Sirach
1100000135	in opere enim ipsius exiguum laborabis, et cito edes de generationibus illius.	2020-04-20	Ecclesiasticus_Iesu_filii_Sirach
1100000136	quam aspera est nimium sapientia indoctis hominibus! et non permanebit in illa excors.	2020-04-20	Ecclesiasticus_Iesu_filii_Sirach
1100000137	quasi lapidis virtus probatio erit in illis: et non demorabuntur proiicere illam.	2020-04-20	Ecclesiasticus_Iesu_filii_Sirach
1100000138	sapientia enim doctrinae secundum nomen est eius, et non est multis manifestata: quibus autem cognita est, permanet usque ad conspectum dei.	2020-04-20	Ecclesiasticus_Iesu_filii_Sirach
1100000139	audi, fili, et accipe consilium intellectus, et ne abiicias consilium meum.	2020-04-20	Ecclesiasticus_Iesu_filii_Sirach
1100000140	iniice pedem tuum in compedes illius, et in torques illius collum tuum.	2020-04-20	Ecclesiasticus_Iesu_filii_Sirach
1100000141	subiice humerum tuum, et porta illam, et ne acedieris vinculis eius.	2020-04-20	Ecclesiasticus_Iesu_filii_Sirach
1100000142	in omni animo tuo accede ad illam, et in omni virtute tua conserva vias eius.	2020-04-20	Ecclesiasticus_Iesu_filii_Sirach
1100000143	investiga illam, et manifestabitur tibi: et continens factus, ne derelinquas eam: in novissimis enim invenies requiem in ea, et convertetur tibi in oblectationem.	2020-04-20	Ecclesiasticus_Iesu_filii_Sirach
1100000144	et erunt tibi compedes eius in protectionem fortitudinis et bases virtutis, et torques illius in stolam gloriae: decor enim vitae est in illa, et vincula illius alligatura salutaris.	2020-04-20	Ecclesiasticus_Iesu_filii_Sirach
1100000145	stolam gloriae indues eam, et coronam gratulationis superpones tibi.	2020-04-20	Ecclesiasticus_Iesu_filii_Sirach
1100000146	fili, si attenderis mihi, disces: et si accommodaveris animum tuum, sapiens eris.	2020-04-20	Ecclesiasticus_Iesu_filii_Sirach
1100000147	si inclinaveris aurem tuam, excipies doctrinam: et si dilexeris audire, sapiens eris.	2020-04-20	Ecclesiasticus_Iesu_filii_Sirach
1100000148	in multitudine presbyterorum prudentium sta, et sapientiae illorum ex corde coniungere, ut omnem narrationem dei possis audire, et proverbia laudis non effugiant a te.	2020-04-20	Ecclesiasticus_Iesu_filii_Sirach
1100000149	et si videris sensatum, evigila ad eum, et gradus ostiorum illius exterat pes tuus.	2020-04-20	Ecclesiasticus_Iesu_filii_Sirach
1100000150	cogitatum tuum habe in praeceptis dei, et in mandatis illius maxime assiduus esto: et ipse dabit tibi cor, et concupiscentia sapientiae dabitur tibi.	2020-04-20	Ecclesiasticus_Iesu_filii_Sirach
1100000151	caput 7 noli facere mala, et non te apprehendent: discede ab iniquo, et deficient mala abs te.	2020-04-20	Ecclesiasticus_Iesu_filii_Sirach
1100000152	fili, non semines mala in sulcis iniustitiae, et non metes ea in septuplum.	2020-04-20	Ecclesiasticus_Iesu_filii_Sirach
1100000153	noli quaerere a domino ducatum, neque a rege cathedram honoris.	2020-04-20	Ecclesiasticus_Iesu_filii_Sirach
1100000154	non te iustifices ante deum, quoniam agnitor cordis ipse est: et penes regem noli velle videri sapiens.	2020-04-20	Ecclesiasticus_Iesu_filii_Sirach
1100000155	noli quaerere fieri iudex, nisi valeas virtute irrumpere iniquitates: ne forte extimescas faciem potentis, et ponas scandalum in aequitate tua.	2020-04-20	Ecclesiasticus_Iesu_filii_Sirach
1100000156	non pecces in multitudinem civitatis, nec te immittas in populum: neque alliges duplicia peccata, nec enim in uno eris immunis.	2020-04-20	Ecclesiasticus_Iesu_filii_Sirach
1100000157	noli esse pusillanimis in animo tuo: exorare et facere eleemosynam ne despicias.	2020-04-20	Ecclesiasticus_Iesu_filii_Sirach
1100000158	ne dicas: in multitudine munerum meorum respiciet deus, et offerente me deo altissimo, munera mea suscipiet.	2020-04-20	Ecclesiasticus_Iesu_filii_Sirach
1100000159	non irrideas hominem in amaritudine animae: est enim qui humiliat et exaltat circumspector deus.	2020-04-20	Ecclesiasticus_Iesu_filii_Sirach
1100000160	noli amare mendacium adversus fratrem tuum, neque in amicum similiter facias.	2020-04-20	Ecclesiasticus_Iesu_filii_Sirach
1100000161	noli velle mentiri omne mendacium: assiduitas enim illius non est bona.	2020-04-20	Ecclesiasticus_Iesu_filii_Sirach
1100000162	noli verbosus esse in multitudine presbyterorum, et non iteres verbum in oratione tua.	2020-04-20	Ecclesiasticus_Iesu_filii_Sirach
1100000163	non oderis laboriosa opera, et rusticationem creatam ab altissimo.	2020-04-20	Ecclesiasticus_Iesu_filii_Sirach
1100000164	non te reputes in multitudine indisciplinatorum.	2020-04-20	Ecclesiasticus_Iesu_filii_Sirach
1100000165	memento irae, quoniam non tardabit.	2020-04-20	Ecclesiasticus_Iesu_filii_Sirach
1100000166	humilia valde spiritum tuum, quoniam vindicta carnis impii ignis et vermis.	2020-04-20	Ecclesiasticus_Iesu_filii_Sirach
1100000167	noli praevaricari in amicum pecuniam differentem, neque fratrem carissimum auro spreveris.	2020-04-20	Ecclesiasticus_Iesu_filii_Sirach
1100000168	noli discedere a muliere sensata et bona, quam sortitus es in timore domini: gratia enim verecundiae illius super aurum.	2020-04-20	Ecclesiasticus_Iesu_filii_Sirach
1100000169	non laedas servum in veritate operantem, neque mercenarium dantem animam suam.	2020-04-20	Ecclesiasticus_Iesu_filii_Sirach
1100000170	servus sensatus sit tibi dilectus quasi anima tua: non defraudes illum libertate, neque inopem derelinquas illum.	2020-04-20	Ecclesiasticus_Iesu_filii_Sirach
1100000171	pecora tibi sunt, attende illis: et si sunt utilia, perseverent apud te.	2020-04-20	Ecclesiasticus_Iesu_filii_Sirach
1100000172	filii tibi sunt?  erudi illos, et curva illos a pueritia illorum.	2020-04-20	Ecclesiasticus_Iesu_filii_Sirach
1100000173	filiae tibi sunt?  serva corpus illarum, et non ostendas hilarem faciem tuam ad illas.	2020-04-20	Ecclesiasticus_Iesu_filii_Sirach
1100000174	trade filiam, et grande opus feceris: et homini sensato da illam.	2020-04-20	Ecclesiasticus_Iesu_filii_Sirach
1100000175	mulier si est tibi secundum animam tuam, non proiicias illam: et odibili non credas te.	2020-04-20	Ecclesiasticus_Iesu_filii_Sirach
1100000176	in toto corde tuo honora patrem tuum, et gemitus matris tuae ne obliviscaris: memento quoniam nisi per illos natus non fuisses: et retribue illis, quomodo et illi tibi.	2020-04-20	Ecclesiasticus_Iesu_filii_Sirach
1100000177	in tota anima tua time dominum, et sacerdotes illius sanctifica.	2020-04-20	Ecclesiasticus_Iesu_filii_Sirach
1100000178	in omni virtute tua dilige eum qui te fecit, et ministros eius ne derelinquas.	2020-04-20	Ecclesiasticus_Iesu_filii_Sirach
1100000179	honora deum ex tota anima tua, et honorifica sacerdotes, et propurga te cum brachiis.	2020-04-20	Ecclesiasticus_Iesu_filii_Sirach
1100000180	da illis partem, sicut mandatum est tibi, primitiarum et purgationis, et de negligentia tua purga te cum paucis.	2020-04-20	Ecclesiasticus_Iesu_filii_Sirach
1100000181	datum brachiorum tuorum, et sacrificium sanctificationis offeres domino, et initia sanctorum.	2020-04-20	Ecclesiasticus_Iesu_filii_Sirach
1100000182	et pauperi porrige manum tuam, ut perficiatur propitiatio et benedictio tua.	2020-04-20	Ecclesiasticus_Iesu_filii_Sirach
1100000183	gratia dati in conspectu omnis viventis, et mortuo non prohibeas gratiam.	2020-04-20	Ecclesiasticus_Iesu_filii_Sirach
1100000184	non desis plorantibus in consolatione, et cum lugentibus ambula.	2020-04-20	Ecclesiasticus_Iesu_filii_Sirach
1100000185	non te pigeat visitare infirmum: ex his enim in dilectione firmaberis.	2020-04-20	Ecclesiasticus_Iesu_filii_Sirach
1100000186	in omnibus operibus tuis memorare novissima tua, et in aeternum non peccabis.	2020-04-20	Ecclesiasticus_Iesu_filii_Sirach
1100000187	caput 8 non litiges cum homine potente, ne forte incidas in manus illius.	2020-04-20	Ecclesiasticus_Iesu_filii_Sirach
1100000188	non contendas cum viro locuplete, ne forte contra te constituat litem tibi: multos enim perdidit aurum et argentum, et usque ad cor regum extendit et convertit.	2020-04-20	Ecclesiasticus_Iesu_filii_Sirach
1100000189	non litiges cum homine linguato, et non strues in ignem illius ligna.	2020-04-20	Ecclesiasticus_Iesu_filii_Sirach
1100000190	non communices homini indocto, ne male de progenie tua loquatur.	2020-04-20	Ecclesiasticus_Iesu_filii_Sirach
1100000191	ne despicias hominem avertentem se a peccato, neque improperes ei: memento quoniam omnes in correptione sumus.	2020-04-20	Ecclesiasticus_Iesu_filii_Sirach
1100000192	ne spernas hominem in sua senectute, etenim ex nobis senescunt.	2020-04-20	Ecclesiasticus_Iesu_filii_Sirach
1100000193	noli de mortuo inimico tuo gaudere: sciens quoniam omnes morimur, et in gaudium nolumus venire.	2020-04-20	Ecclesiasticus_Iesu_filii_Sirach
1100000194	ne despicias narrationem presbyterorum sapientium, et in proverbiis eorum conversare: ab ipsis enim disces sapientiam et doctrinam intellectus, et servire magnatis sine querela.	2020-04-20	Ecclesiasticus_Iesu_filii_Sirach
1100000195	non te praetereat narratio seniorum, ipsi enim didicerunt a patribus suis: quoniam ab ipsis disces intellectum, et in tempore necessitatis dare responsum.	2020-04-20	Ecclesiasticus_Iesu_filii_Sirach
1100000196	non incendas carbones peccatorum arguens eos, et ne incendaris flamma ignis peccatorum illorum.	2020-04-20	Ecclesiasticus_Iesu_filii_Sirach
1100000197	ne contra faciem stes contumeliosi, ne sedeat quasi insidiator ori tuo.	2020-04-20	Ecclesiasticus_Iesu_filii_Sirach
1100000198	noli foenerari homini fortiori te: quod si foeneraveris, quasi perditum habe.	2020-04-20	Ecclesiasticus_Iesu_filii_Sirach
1100000199	non spondeas super virtutem tuam: quod si spoponderis, quasi restituens cogita.	2020-04-20	Ecclesiasticus_Iesu_filii_Sirach
1100000200	non iudices contra iudicem, quoniam secundum quod iustum est iudicat.	2020-04-20	Ecclesiasticus_Iesu_filii_Sirach
1100000201	cum audace non eas in via, ne forte gravet mala sua in te: ipse enim secundum voluntatem suam vadit, et simul cum stultitia illius peries.	2020-04-20	Ecclesiasticus_Iesu_filii_Sirach
1100000202	cum iracundo non facias rixam, et cum audace non eas in desertum: quoniam quasi nihil est ante illum sanguis, et ubi non est adiutorium, elidet te.	2020-04-20	Ecclesiasticus_Iesu_filii_Sirach
1100000203	cum fatuis consilium non habeas: non enim poterunt diligere nisi quae eis placent.	2020-04-20	Ecclesiasticus_Iesu_filii_Sirach
1100000204	coram extraneo ne facias consilium: nescis enim quid pariet.	2020-04-20	Ecclesiasticus_Iesu_filii_Sirach
1100000205	non omni homini cor tuum manifestes, ne forte inferat tibi gratiam falsam, et convicietur tibi.	2020-04-20	Ecclesiasticus_Iesu_filii_Sirach
1100000206	caput 9 non zeles mulierem sinus tui, ne ostendat super te malitiam doctrinae nequam.	2020-04-20	Ecclesiasticus_Iesu_filii_Sirach
1100000207	non des mulieri potestatem animae tuae, ne ingrediatur in virtutem tuam, et confundaris.	2020-04-20	Ecclesiasticus_Iesu_filii_Sirach
1100000208	ne respicias mulierem multivolam, ne forte incidas in laqueos illius.	2020-04-20	Ecclesiasticus_Iesu_filii_Sirach
1100000209	cum saltatrice ne assiduus sis, nec audias illam, ne forte pereas in efficacia illius.	2020-04-20	Ecclesiasticus_Iesu_filii_Sirach
1100000210	virginem ne conspicias, ne forte scandalizeris in decore illius.	2020-04-20	Ecclesiasticus_Iesu_filii_Sirach
1100000211	ne des fornicariis animam tuam in ullo, ne perdas te et haereditatem tuam.	2020-04-20	Ecclesiasticus_Iesu_filii_Sirach
1100000212	noli circumspicere in vicis civitatis, nec oberraveris in plateis illius.	2020-04-20	Ecclesiasticus_Iesu_filii_Sirach
1100000213	averte faciem tuam a muliere compta, et ne circumspicias speciem alienam.	2020-04-20	Ecclesiasticus_Iesu_filii_Sirach
1100000214	propter speciem mulieris multi perierunt: et ex hoc concupiscentia quasi ignis exardescit.	2020-04-20	Ecclesiasticus_Iesu_filii_Sirach
1100000215	omnis mulier quae est fornicaria, quasi stercus in via conculcabitur.	2020-04-20	Ecclesiasticus_Iesu_filii_Sirach
1100000216	speciem mulieris alienae multi admirati, reprobi facti sunt: colloquium enim illius quasi ignis exardescit.	2020-04-20	Ecclesiasticus_Iesu_filii_Sirach
1100000217	cum aliena muliere ne sedeas omnino, nec accumbas cum ea super cubitum: et non alterceris cum illa in vino, ne forte declinet cor tuum in illam, et sanguine tuo labaris in perditionem.	2020-04-20	Ecclesiasticus_Iesu_filii_Sirach
1100000218	ne derelinquas amicum antiquum: novus enim non erit similis illi.	2020-04-20	Ecclesiasticus_Iesu_filii_Sirach
1100000219	vinum novum amicus novus: veterascet, et cum suavitate bibes illud.	2020-04-20	Ecclesiasticus_Iesu_filii_Sirach
1100000220	non zeles gloriam et opes peccatoris: non enim scis quae futura sit illius subversio.	2020-04-20	Ecclesiasticus_Iesu_filii_Sirach
1100000221	non placeat tibi iniuria iniustorum, sciens quoniam usque ad inferos non placebit impius.	2020-04-20	Ecclesiasticus_Iesu_filii_Sirach
1100000222	longe abesto ab homine potestatem habente occidendi, et non suspicaberis timorem mortis.	2020-04-20	Ecclesiasticus_Iesu_filii_Sirach
1100000223	et si accesseris ad illum, noli aliquid committere, ne forte auferat vitam tuam.	2020-04-20	Ecclesiasticus_Iesu_filii_Sirach
1100000224	communionem mortis scito, quoniam in medio laqueorum ingredieris, et super dolentium arma ambulabis.	2020-04-20	Ecclesiasticus_Iesu_filii_Sirach
1100000225	secundum virtutem tuam cave te a proximo tuo, et cum sapientibus et prudentibus tracta.	2020-04-20	Ecclesiasticus_Iesu_filii_Sirach
1100000226	viri iusti sint tibi convivae, et in timore dei sit tibi gloriatio: et in sensu sit tibi cogitatus dei, et omnis enarratio tua in praeceptis altissimi.	2020-04-20	Ecclesiasticus_Iesu_filii_Sirach
1100000227	in manu artificum opera laudabuntur, et princeps populi in sapientia sermonis sui, in sensu vero seniorum verbum.	2020-04-20	Ecclesiasticus_Iesu_filii_Sirach
1100000228	terribilis est in civitate sua homo linguosus: et temerarius in verbo suo odibilis erit.	2020-04-20	Ecclesiasticus_Iesu_filii_Sirach
1100000229	caput 10 iudex sapiens iudicabit populum suum, et principatus sensati stabilis erit.	2020-04-20	Ecclesiasticus_Iesu_filii_Sirach
1100000230	secundum iudicem populi, sic et ministri eius: et qualis rector est civitatis, tales et inhabitantes in ea.	2020-04-20	Ecclesiasticus_Iesu_filii_Sirach
1100000231	rex insipiens perdet populum suum: et civitates inhabitabuntur per sensum potentium.	2020-04-20	Ecclesiasticus_Iesu_filii_Sirach
1100000232	in manu dei potestas terrae: et utilem rectorem suscitabit in tempus super illam.	2020-04-20	Ecclesiasticus_Iesu_filii_Sirach
1100000233	in manu dei prosperitas hominis, et super faciem scribae imponet honorem suum.	2020-04-20	Ecclesiasticus_Iesu_filii_Sirach
1100000234	omnis iniuriae proximi ne memineris, et nihil agas in operibus iniuriae.	2020-04-20	Ecclesiasticus_Iesu_filii_Sirach
1100000235	odibilis coram deo est et hominibus superbia, et execrabilis omnis iniquitas gentium.	2020-04-20	Ecclesiasticus_Iesu_filii_Sirach
1100000236	regnum a gente in gentem transfertur propter iniustitias, et iniurias, et contumelias, et diversos dolos.	2020-04-20	Ecclesiasticus_Iesu_filii_Sirach
1100000237	avaro autem nihil est scelestius.	2020-04-20	Ecclesiasticus_Iesu_filii_Sirach
1100000238	quid superbit terra et cinis? nihil est iniquius quam amare pecuniam: hic enim et animam suam venalem habet, quoniam in vita sua proiecit intima sua.	2020-04-20	Ecclesiasticus_Iesu_filii_Sirach
1100000239	omnis potentatus brevis vita; languor prolixior gravat medicum.	2020-04-20	Ecclesiasticus_Iesu_filii_Sirach
1100000240	brevem languorem praecidit medicus: sic et rex hodie est, et cras morietur.	2020-04-20	Ecclesiasticus_Iesu_filii_Sirach
1100000241	cum enim morietur homo, haereditabit serpentes, et bestias, et vermes.	2020-04-20	Ecclesiasticus_Iesu_filii_Sirach
1100000242	initium superbiae hominis apostatare a deo: quoniam ab eo qui fecit illum recessit cor eius, quoniam initium omnis peccati est superbia.	2020-04-20	Ecclesiasticus_Iesu_filii_Sirach
1100000243	qui tenuerit illam adimplebitur maledictis, et subvertet eum in finem.	2020-04-20	Ecclesiasticus_Iesu_filii_Sirach
1100000244	propterea exhonoravit dominus conventus malorum, et destruxit eos usque in finem.	2020-04-20	Ecclesiasticus_Iesu_filii_Sirach
1100000245	sedes ducum superborum destruxit deus, et sedere fecit mites pro eis.	2020-04-20	Ecclesiasticus_Iesu_filii_Sirach
1100000246	radices gentium superbarum arefecit deus, et plantavit humiles ex ipsis gentibus.	2020-04-20	Ecclesiasticus_Iesu_filii_Sirach
1100000247	terras gentium evertit dominus, et perdidit eas usque ad fundamentum.	2020-04-20	Ecclesiasticus_Iesu_filii_Sirach
1100000248	arefecit ex ipsis, et disperdidit eos, et cessare fecit memoriam eorum a terra.	2020-04-20	Ecclesiasticus_Iesu_filii_Sirach
1100000249	memoria superborum perdidit deus, et reliquit memoriam humilium sensu.	2020-04-20	Ecclesiasticus_Iesu_filii_Sirach
1100000250	non est creata hominibus superbia, neque iracundia nationi mulierum.	2020-04-20	Ecclesiasticus_Iesu_filii_Sirach
1100000251	semen hominum honorabitur hoc, quod timet deum: semen autem hoc exhonorabitur, quod praeterit mandata domini.	2020-04-20	Ecclesiasticus_Iesu_filii_Sirach
1100000252	in medio fratrum rector illorum in honore: et qui timent dominum erunt in oculis illius.	2020-04-20	Ecclesiasticus_Iesu_filii_Sirach
1100000253	gloria divitum, honoratorum, et pauperum, timor dei est.	2020-04-20	Ecclesiasticus_Iesu_filii_Sirach
1100000254	noli despicere hominem iustum pauperem, et noli magnificare virum peccatorem divitem.	2020-04-20	Ecclesiasticus_Iesu_filii_Sirach
1100000255	magnus, et iudex, et potens est in honore: et non est maior illo qui timet deum.	2020-04-20	Ecclesiasticus_Iesu_filii_Sirach
1100000256	servo sensato liberi servient: et vir prudens et disciplinatus non murmurabit correptus, et inscius non honorabitur.	2020-04-20	Ecclesiasticus_Iesu_filii_Sirach
1100000257	noli extollere te in faciendo opere tuo, et noli cunctari in tempore angustiae.	2020-04-20	Ecclesiasticus_Iesu_filii_Sirach
1100000258	melior est qui operatur et abundat in omnibus, quam qui gloriatur et eget pane.	2020-04-20	Ecclesiasticus_Iesu_filii_Sirach
1100000259	fili, in mansuetudine serva animam tuam, et da illi honorem secundum meritum suum.	2020-04-20	Ecclesiasticus_Iesu_filii_Sirach
1100000260	peccantem in animam suam quis iustificabit? et quis honorificabit exhonorantem animam suam? pauper gloriatur per disciplinam et timorem suum: et est homo qui honorificatur propter substantiam suam.	2020-04-20	Ecclesiasticus_Iesu_filii_Sirach
1100000261	qui autem gloriatur in paupertate, quanto magis in substantia! et qui gloriatur in substantia, paupertatem vereatur.	2020-04-20	Ecclesiasticus_Iesu_filii_Sirach
1100000262	caput 11 sapientia humiliati exaltabit caput illius, et in medio magnatorum consedere illum faciet.	2020-04-20	Ecclesiasticus_Iesu_filii_Sirach
1100000263	non laudes virum in specie sua, neque spernas hominem in visu suo.	2020-04-20	Ecclesiasticus_Iesu_filii_Sirach
1100000264	brevis in volatilibus est apis, et initium dulcoris habet fructus illius.	2020-04-20	Ecclesiasticus_Iesu_filii_Sirach
1100000265	in vestitu ne glorieris umquam, nec in die honoris tui extollaris: quoniam mirabilia opera altissimi solius, et gloriosa, et absconsa, et invisa opera illius.	2020-04-20	Ecclesiasticus_Iesu_filii_Sirach
1100000266	multi tyranni sederunt in throno: et insuspicabilis portavit diadema.	2020-04-20	Ecclesiasticus_Iesu_filii_Sirach
1100000267	multi potentes oppressi sunt valide, et gloriosi traditi sunt in manus alterorum.	2020-04-20	Ecclesiasticus_Iesu_filii_Sirach
1100000268	priusquam interroges, ne vituperes quemquam: et cum interrogaveris, corripe iuste.	2020-04-20	Ecclesiasticus_Iesu_filii_Sirach
1100000269	priusquam audias, ne respondeas verbum: et in medio sermonum ne adiicias loqui.	2020-04-20	Ecclesiasticus_Iesu_filii_Sirach
1100000270	de ea re quae te non molestat, ne certeris: et in iudicio peccantium ne consistas.	2020-04-20	Ecclesiasticus_Iesu_filii_Sirach
1100000271	fili, ne in multis sint actus tui: et si dives fueris, non eris immunis a delicto.	2020-04-20	Ecclesiasticus_Iesu_filii_Sirach
1100000272	si enim secutus fueris, non apprehendes: et non effugies, si praecucurreris.	2020-04-20	Ecclesiasticus_Iesu_filii_Sirach
1100000273	est homo laborans et festinans, et dolens: impius, et tanto magis non abundabit.	2020-04-20	Ecclesiasticus_Iesu_filii_Sirach
1100000274	est homo marcidus egens recuperatione, plus deficiens virtute, et abundans paupertate: et oculus dei respexit illum in bono, et erexit eum ab humilitate ipsius, et exaltavit caput eius: et mirati sunt in illo multi, et honoraverunt deum.	2020-04-20	Ecclesiasticus_Iesu_filii_Sirach
1100000275	bona et mala, vita et mors, paupertas et honestas, a deo sunt: sapientia, et disciplina, et scientia legis, apud deum: dilectio, et viae bonorum, apud ipsum.	2020-04-20	Ecclesiasticus_Iesu_filii_Sirach
1100000276	error et tenebrae peccatoribus concreata sunt: qui autem exsultant in malis consenescunt in malo.	2020-04-20	Ecclesiasticus_Iesu_filii_Sirach
1100000277	datio dei permanet iustis, et profectus illius successus habebit in aeternum.	2020-04-20	Ecclesiasticus_Iesu_filii_Sirach
1100000278	est qui locupletatur parce agendo, et haec est pars mercedis illius.	2020-04-20	Ecclesiasticus_Iesu_filii_Sirach
1100000279	in eo quod dicit: inveni requiem mihi, et nunc manducabo de bonis meis solus: et nescit quod tempus praeteriet, et mors appropinquet, et relinquat omnia aliis, et morietur.	2020-04-20	Ecclesiasticus_Iesu_filii_Sirach
1100000280	sta in testamento tuo, et in illo colloquere, et in opere mandatorum tuorum veterasce.	2020-04-20	Ecclesiasticus_Iesu_filii_Sirach
1100000281	ne manseris in operibus peccatorum: confide autem in deo, et mane in loco tuo.	2020-04-20	Ecclesiasticus_Iesu_filii_Sirach
1100000282	facile est enim in oculis dei subito honestare pauperem.	2020-04-20	Ecclesiasticus_Iesu_filii_Sirach
1100000283	benedictio dei in mercedem iusti festinat, et in hora veloci processus illius fructificat.	2020-04-20	Ecclesiasticus_Iesu_filii_Sirach
1100000284	ne dicas: quid est mihi opus? et quae erunt mihi ex hoc bona? ne dicas: sufficiens mihi sum: et quid ex hoc pessimabor? in die bonorum ne immemor sis malorum, et in die malorum ne immemor sis bonorum: quoniam facile est coram deo in die obitus retribuere unicuique secundum vias suas.	2020-04-20	Ecclesiasticus_Iesu_filii_Sirach
1100000285	malitia horae oblivionem facit luxuriae magnae, et in fine hominis denudatio operum illius.	2020-04-20	Ecclesiasticus_Iesu_filii_Sirach
1100000286	ante mortem ne laudes hominem quemquam: quoniam in filiis suis agnoscitur vir.	2020-04-20	Ecclesiasticus_Iesu_filii_Sirach
1100000287	non omnem hominem inducas in domum tuam: multae enim sunt insidiae dolosi.	2020-04-20	Ecclesiasticus_Iesu_filii_Sirach
1100000288	sicut enim eructant praecordia foetentium, et sicut perdix inducitur in caveam, et ut caprea in laqueum: sic et cor superborum, et sicut prospector videns casum proximi sui.	2020-04-20	Ecclesiasticus_Iesu_filii_Sirach
1100000289	bona enim in mala convertens insidiatur, et in electis imponet maculam.	2020-04-20	Ecclesiasticus_Iesu_filii_Sirach
1100000290	a scintilla una augetur ignis, et ab uno doloso augetur sanguis: homo vero peccator sanguini insidiatur.	2020-04-20	Ecclesiasticus_Iesu_filii_Sirach
1100000291	attende tibi a pestifero, fabricat enim mala, ne inducat super te subsannationem in perpetuum.	2020-04-20	Ecclesiasticus_Iesu_filii_Sirach
1100000292	admitte ad te alienigenam: et subvertet te in turbine, et abalienabit te a tuis propriis.	2020-04-20	Ecclesiasticus_Iesu_filii_Sirach
1100000293	caput 12 si benefeceris, scito cui feceris, et erit gratia in bonis tuis multa.	2020-04-20	Ecclesiasticus_Iesu_filii_Sirach
1100000294	benefac iusto, et invenies retributionem magnam: et si non ab ipso, certe a domino.	2020-04-20	Ecclesiasticus_Iesu_filii_Sirach
1100000295	non est enim ei bene qui assiduus est in malis, et eleemosynas non danti: quoniam et altissimus odio habet peccatores, et misertus est poenitentibus.	2020-04-20	Ecclesiasticus_Iesu_filii_Sirach
1100000296	da misericordi, et ne suscipias peccatorem: et impiis et peccatoribus reddet vindictam, custodiens eos in diem vindictae.	2020-04-20	Ecclesiasticus_Iesu_filii_Sirach
1100000297	da bono, et non receperis peccatorem.	2020-04-20	Ecclesiasticus_Iesu_filii_Sirach
1100000298	benefac humili, et non dederis impio: prohibe panes illi dari, ne in ipsis potentior te sit: nam duplicia mala invenies in omnibus bonis quaecumque feceris illi, quoniam et altissimus odio habet peccatores, et impiis reddet vindictam.	2020-04-20	Ecclesiasticus_Iesu_filii_Sirach
1100000299	non agnoscetur in bonis amicus, et non abscondetur in malis inimicus.	2020-04-20	Ecclesiasticus_Iesu_filii_Sirach
1100000300	in bonis viri, inimici illius in tristitia: et in malitia illius, amicus agnitus est.	2020-04-20	Ecclesiasticus_Iesu_filii_Sirach
1100000301	non credas inimico tuo in aeternum: sicut enim aeramentum aeruginat nequitia illius: et si humiliatus vadat curvus, adiice animum tuum, et custodi te ab illo.	2020-04-20	Ecclesiasticus_Iesu_filii_Sirach
1100000302	non statuas illum penes te, nec sedeat ad dexteram tuam, ne forte conversus in locum tuum, inquirat cathedram tuam, et in novissimo agnosces verba mea, et in sermonibus meis stimuleris.	2020-04-20	Ecclesiasticus_Iesu_filii_Sirach
1100000303	quis miserebitur incantatori a serpente percusso, et omnibus qui appropiant bestiis? et sic qui comitatur cum viro iniquo, et obvolutus est in peccatis eius.	2020-04-20	Ecclesiasticus_Iesu_filii_Sirach
1100000304	una hora tecum permanebit: si autem declinaveris, non supportabit.	2020-04-20	Ecclesiasticus_Iesu_filii_Sirach
1100000305	in labiis suis indulcat inimicus, et in corde suo insidiatur ut subvertat te in foveam.	2020-04-20	Ecclesiasticus_Iesu_filii_Sirach
1100000306	in oculis suis lacrimatur inimicus, et si invenerit tempus, non satiabitur sanguine.	2020-04-20	Ecclesiasticus_Iesu_filii_Sirach
1100000307	et si incurrerint tibi mala, invenies eum illic priorem.	2020-04-20	Ecclesiasticus_Iesu_filii_Sirach
1100000308	in oculis suis lacrimatur inimicus, et quasi adiuvans suffodiet plantas tuas.	2020-04-20	Ecclesiasticus_Iesu_filii_Sirach
1100000309	caput suum movebit, et plaudet manu, et multa susurrans commutabit vultum suum.	2020-04-20	Ecclesiasticus_Iesu_filii_Sirach
1100000310	caput 13 qui tetigerit picem inquinabitur ab ea: et qui communicaverit superbo induet superbiam.	2020-04-20	Ecclesiasticus_Iesu_filii_Sirach
1100000311	pondus super se tollat qui honestiori se communicat, et ditiori te ne socius fueris.	2020-04-20	Ecclesiasticus_Iesu_filii_Sirach
1100000312	quid communicabit cacabus ad ollam? quando enim se colliserint, confringetur.	2020-04-20	Ecclesiasticus_Iesu_filii_Sirach
1100000313	dives iniuste egit, et fremet: pauper autem laesus tacebit.	2020-04-20	Ecclesiasticus_Iesu_filii_Sirach
1100000314	si largitus fueris, assumet te: et si non habueris, derelinquet te.	2020-04-20	Ecclesiasticus_Iesu_filii_Sirach
1100000315	si habes, convivet tecum, et evacuabit te: et ipse non dolebit super te.	2020-04-20	Ecclesiasticus_Iesu_filii_Sirach
1100000316	si necessarius illi fueris, supplantabit te, et subridens spem dabit, narrans tibi bona, et dicet: quid opus est tibi? et confundet te in cibis suis, donec te exinaniat bis et ter: et in novissimo deridebit te, et postea videns derelinquet te, et caput suum movebit ad te.	2020-04-20	Ecclesiasticus_Iesu_filii_Sirach
1100000317	humiliare deo, et exspecta manus eius.	2020-04-20	Ecclesiasticus_Iesu_filii_Sirach
1100000318	attende ne seductus in stultitiam humilieris.	2020-04-20	Ecclesiasticus_Iesu_filii_Sirach
1100000319	noli esse humilis in sapientia tua, ne humiliatus in stultitiam seducaris.	2020-04-20	Ecclesiasticus_Iesu_filii_Sirach
1100000320	advocatus a potentiore, discede: ex hoc enim magis te advocabit.	2020-04-20	Ecclesiasticus_Iesu_filii_Sirach
1100000321	ne improbus sis, ne impingaris: et ne longe sis ab eo, ne eas in oblivionem.	2020-04-20	Ecclesiasticus_Iesu_filii_Sirach
1100000322	ne retineas ex aequo loqui cum illo, nec credas multis verbis illius: ex multa enim loquela tentabit te, et subridens interrogabit te de absconditis tuis.	2020-04-20	Ecclesiasticus_Iesu_filii_Sirach
1100000323	immitis animus illius conservabit verba tua: et non parcet de malitia, et de vinculis.	2020-04-20	Ecclesiasticus_Iesu_filii_Sirach
1100000324	cave tibi, et attende diligenter auditui tuo, quoniam cum subversione tua ambulas: audiens vero illa, quasi in somnis vide, et vigilabis.	2020-04-20	Ecclesiasticus_Iesu_filii_Sirach
1100000325	omni vita tua dilige deum, et invoca illum in salute tua.	2020-04-20	Ecclesiasticus_Iesu_filii_Sirach
1100000326	omne animal diligit simile sibi, sic et omnis homo proximum sibi.	2020-04-20	Ecclesiasticus_Iesu_filii_Sirach
1100000327	omnis caro ad similem sibi coniungetur, et omnis homo simili sui sociabitur.	2020-04-20	Ecclesiasticus_Iesu_filii_Sirach
1100000328	si communicabit lupus agno aliquando, sic peccator iusto.	2020-04-20	Ecclesiasticus_Iesu_filii_Sirach
1100000329	quae communicatio sancto homini ad canem? aut quae pars diviti ad pauperem? venatio leonis onager in eremo: sic et pascua divitum sunt pauperes.	2020-04-20	Ecclesiasticus_Iesu_filii_Sirach
1100000330	et sicut abominatio est superbo humilitas, sic et execratio divitis pauper.	2020-04-20	Ecclesiasticus_Iesu_filii_Sirach
1100000331	dives commotus confirmatur ab amicis suis: humilis autem cum ceciderit, expelletur et a notis.	2020-04-20	Ecclesiasticus_Iesu_filii_Sirach
1100000332	diviti decepto multi recuperatores: locutus est superbia, et iustificaverunt illum.	2020-04-20	Ecclesiasticus_Iesu_filii_Sirach
1100000333	humilis deceptus est, insuper et arguitur: locutus est sensate, et non est datus ei locus.	2020-04-20	Ecclesiasticus_Iesu_filii_Sirach
1100000334	dives locutus est, et omnes tacuerunt, et verbum illius usque ad nubes perducent.	2020-04-20	Ecclesiasticus_Iesu_filii_Sirach
1100000335	pauper locutus est, et dicunt: quis est hic? et si offenderit, subvertent illum.	2020-04-20	Ecclesiasticus_Iesu_filii_Sirach
1100000336	bona est substantia cui non est peccatum in conscientia: et nequissima paupertas in ore impii.	2020-04-20	Ecclesiasticus_Iesu_filii_Sirach
1100000337	cor hominis immutat faciem illius, sive in bona, sive in mala.	2020-04-20	Ecclesiasticus_Iesu_filii_Sirach
1100000338	vestigium cordis boni et faciem bonam difficile invenies, et cum labore.	2020-04-20	Ecclesiasticus_Iesu_filii_Sirach
1100000339	caput 14 beatus vir qui non est lapsus verbo ex ore suo, et non est stimulatus in tristitia delicti.	2020-04-20	Ecclesiasticus_Iesu_filii_Sirach
1100000340	felix qui non habuit animi sui tristitiam, et non excidit a spe sua.	2020-04-20	Ecclesiasticus_Iesu_filii_Sirach
1100000341	viro cupido et tenaci sine ratione est substantia: et homini livido ad quid aurum? qui acervat ex animo suo iniuste, aliis congregat, et in bonis illius alius luxuriabitur.	2020-04-20	Ecclesiasticus_Iesu_filii_Sirach
1100000342	qui sibi nequam est, cui alii bonus erit? et non iucundabitur in bonis suis.	2020-04-20	Ecclesiasticus_Iesu_filii_Sirach
1100000343	qui sibi invidet, nihil est illo nequius: et haec redditio est malitiae illius.	2020-04-20	Ecclesiasticus_Iesu_filii_Sirach
1100000344	et si bene fecerit, ignoranter et non volens facit: et in novissimo manifestat malitiam suam.	2020-04-20	Ecclesiasticus_Iesu_filii_Sirach
1100000345	nequam est oculus lividi: et avertens faciem suam, et despiciens animam suam.	2020-04-20	Ecclesiasticus_Iesu_filii_Sirach
1100000346	insatiabilis oculus cupidi in parte iniquitatis: non satiabitur donec consumat arefaciens animam suam.	2020-04-20	Ecclesiasticus_Iesu_filii_Sirach
1100000347	oculus malus ad mala, et non saturabitur pane, sed indigens et in tristitia erit super mensam suam.	2020-04-20	Ecclesiasticus_Iesu_filii_Sirach
1100000348	fili, si habes, benefac tecum, et deo dignas oblationes offer.	2020-04-20	Ecclesiasticus_Iesu_filii_Sirach
1100000349	memor esto quoniam mors non tardat, et testamentum inferorum, quia demonstratum est tibi: testamentum enim huius mundi morte morietur.	2020-04-20	Ecclesiasticus_Iesu_filii_Sirach
1100000350	ante mortem benefac amico tuo, et secundum vires tuas exporrigens da pauperi.	2020-04-20	Ecclesiasticus_Iesu_filii_Sirach
1100000351	non defrauderis a die bono, et particula boni doni non te praetereat.	2020-04-20	Ecclesiasticus_Iesu_filii_Sirach
1100000352	nonne aliis relinques dolores et labores tuos in divisione sortis? da et accipe, et iustifica animam tuam.	2020-04-20	Ecclesiasticus_Iesu_filii_Sirach
1100000353	ante obitum tuum operare iustitiam, quoniam non est apud inferos invenire cibum.	2020-04-20	Ecclesiasticus_Iesu_filii_Sirach
1100000354	omnis caro sicut foenum veterascet, et sicut folium fructificans in arbore viridi.	2020-04-20	Ecclesiasticus_Iesu_filii_Sirach
1100000355	alia generantur, et alia deiiciuntur: sic generatio carnis et sanguinis, alia finitur, et alia nascitur.	2020-04-20	Ecclesiasticus_Iesu_filii_Sirach
1100000356	omne opus corruptibile in fine deficiet, et qui illud operatur ibit cum illo.	2020-04-20	Ecclesiasticus_Iesu_filii_Sirach
1100000357	et omne opus electum iustificabitur, et qui operatur illud honorabitur in illo.	2020-04-20	Ecclesiasticus_Iesu_filii_Sirach
1100000358	beatus vir qui in sapientia morabitur, et qui in iustitia sua meditabitur, et in sensu cogitabit circumspectionem dei: qui excogitat vias illius in corde suo, et in absconditis suis intelligens, vadens post illam quasi investigator, et in viis illius consistens: qui respicit per fenestras illius, et in ianuis illius audiens: qui requiescit iuxta domum illius, et in parietibus illius figens palum, statuet casulam suam ad manus illius, et requiescent in casula illius bona per aevum.	2020-04-20	Ecclesiasticus_Iesu_filii_Sirach
1100000359	statuet filios suos sub tegmine illius, et sub ramis eius morabitur.	2020-04-20	Ecclesiasticus_Iesu_filii_Sirach
1100000360	protegetur sub tegmine illius a fervore, et in gloria eius requiescet.	2020-04-20	Ecclesiasticus_Iesu_filii_Sirach
1100000361	caput 15 qui timet deum faciet bona, et qui continens est iustitiae apprehendet illam: et obviabit illi quasi mater honorificata, et quasi mulier a virginitate suscipiet illum.	2020-04-20	Ecclesiasticus_Iesu_filii_Sirach
1100000362	cibabit illum pane vitae et intellectus, et aqua sapientiae salutaris potabit illum: et firmabitur in illo, et non flectetur: et continebit illum, et non confundetur: et exaltabit illum apud proximos suos, et in medio ecclesiae aperiet os eius, et adimplebit illum spiritu sapientiae et intellectus, et stola gloriae vestiet illum.	2020-04-20	Ecclesiasticus_Iesu_filii_Sirach
1100000363	iucunditatem et exsultationem thesaurizabit super illum, et nomine aeterno haereditabit illum.	2020-04-20	Ecclesiasticus_Iesu_filii_Sirach
1100000364	homines stulti non apprehendent illam, et homines sensati obviabunt illi.	2020-04-20	Ecclesiasticus_Iesu_filii_Sirach
1100000365	homines stulti non videbunt eam: longe enim abest a superbia et dolo.	2020-04-20	Ecclesiasticus_Iesu_filii_Sirach
1100000366	viri mendaces non erunt illius memores: et viri veraces invenientur in illa, et successum habebunt usque ad inspectionem dei.	2020-04-20	Ecclesiasticus_Iesu_filii_Sirach
1100000367	non est speciosa laus in ore peccatoris, quoniam a deo profecta est sapientia.	2020-04-20	Ecclesiasticus_Iesu_filii_Sirach
1100000368	sapientiae enim dei astabit laus, et in ore fideli abundabit, et dominator dabit eam illi.	2020-04-20	Ecclesiasticus_Iesu_filii_Sirach
1100000369	non dixeris: per deum abest: quae enim odit ne feceris.	2020-04-20	Ecclesiasticus_Iesu_filii_Sirach
1100000370	non dicas: ille me implanavit: non enim necessarii sunt ei homines impii.	2020-04-20	Ecclesiasticus_Iesu_filii_Sirach
1100000371	omne execramentum erroris odit dominus, et non erit amabile timentibus eum.	2020-04-20	Ecclesiasticus_Iesu_filii_Sirach
1100000372	deus ab initio constituit hominem, et reliquit illum in manu consilii sui: adiecit mandata et praecepta sua.	2020-04-20	Ecclesiasticus_Iesu_filii_Sirach
1100000373	si volueris mandata servare, conservabunt te, et in perpetuum fidem placitam facere.	2020-04-20	Ecclesiasticus_Iesu_filii_Sirach
1100000374	apposuit tibi aquam et ignem, ad quod volueris porrige manum tuam.	2020-04-20	Ecclesiasticus_Iesu_filii_Sirach
1100000375	ante hominem vita et mors, bonum et malum: quod placuerit ei dabitur illi: quoniam multa sapientia dei, et fortis in potentia, videns omnes sine intermissione.	2020-04-20	Ecclesiasticus_Iesu_filii_Sirach
1100000376	oculi domini ad timentes eum, et ipse agnoscit omnem operam hominis.	2020-04-20	Ecclesiasticus_Iesu_filii_Sirach
1100000377	nemini mandavit impie agere, et nemini dedit spatium peccandi: non enim concupiscit multitudinem filiorum infidelium et inutilium.	2020-04-20	Ecclesiasticus_Iesu_filii_Sirach
1100000378	caput 16 ne iucunderis in filiis impiis, si multiplicentur: nec oblecteris super ipsos, si non est timor dei in illis.	2020-04-20	Ecclesiasticus_Iesu_filii_Sirach
1100000379	non credas vitae illorum, et ne respexeris in labores eorum.	2020-04-20	Ecclesiasticus_Iesu_filii_Sirach
1100000380	melior est enim unus timens deum, quam mille filii impii: et utile est mori sine filiis, quam relinquere filios impios.	2020-04-20	Ecclesiasticus_Iesu_filii_Sirach
1100000381	ab uno sensato inhabitabitur patria: tribus impiorum deseretur.	2020-04-20	Ecclesiasticus_Iesu_filii_Sirach
1100000382	multa talia vidit oculis meus, et fortiora horum audivit auris mea.	2020-04-20	Ecclesiasticus_Iesu_filii_Sirach
1100000383	in synagoga peccantium exardebit ignis, et in gente incredibili exardescet ira.	2020-04-20	Ecclesiasticus_Iesu_filii_Sirach
1100000384	non exoraverunt pro peccatis suis antiqui gigantes, qui destructi sunt confidentes suae virtuti.	2020-04-20	Ecclesiasticus_Iesu_filii_Sirach
1100000385	et non pepercit peregrinationi lot, et execratus est eos prae superbia verbi illorum.	2020-04-20	Ecclesiasticus_Iesu_filii_Sirach
1100000386	non misertus est illis, gentem totam perdens, et extollentem se in peccatis suis.	2020-04-20	Ecclesiasticus_Iesu_filii_Sirach
1100000387	et sicut sexcenta millia peditum, qui congregati sunt in duritia cordis sui: et si unus fuisset cervicatus, mirum si fuisset immunis.	2020-04-20	Ecclesiasticus_Iesu_filii_Sirach
1100000388	misericordia enim et ira est cum illo: potens exoratio, et effundens iram.	2020-04-20	Ecclesiasticus_Iesu_filii_Sirach
1100000389	secundum misericordiam suam, sic correptio illius homines secundum opera sua iudicat.	2020-04-20	Ecclesiasticus_Iesu_filii_Sirach
1100000390	non effugiet in rapina peccator, et non retardabit sufferentia misericordiam facientis.	2020-04-20	Ecclesiasticus_Iesu_filii_Sirach
1100000391	omnis misericordia faciet locum unicuique, secundum meritum operum suorum, et secundum intellectum peregrinationis ipsius.	2020-04-20	Ecclesiasticus_Iesu_filii_Sirach
1100000392	non dicas: a deo abscondar: et ex summo, quis mei memorabitur? in populo magno non agnoscar: quae est enim anima mea in tam immensa creatura? ecce caelum et caeli caelorum, abyssus, et universa terra, et quae in eis sunt, in conspectu illius commovebuntur.	2020-04-20	Ecclesiasticus_Iesu_filii_Sirach
1100000393	montes simul, et colles, et fundamenta terrae, cum conspexerit illa deus, tremore concutientur.	2020-04-20	Ecclesiasticus_Iesu_filii_Sirach
1100000394	et in omnibus his insensatum est cor, et omne cor intelligitur ab illo.	2020-04-20	Ecclesiasticus_Iesu_filii_Sirach
1100000395	et vias illius quis intelligit, et procellam quam nec oculus videbit hominis? nam plurima illius opera sunt in absconsis: sed opera iustitiae eius quis enuntiabit, aut quis sustinebit? longe enim est testamentum a quibusdam, et interrogatio omnium in consummatione est.	2020-04-20	Ecclesiasticus_Iesu_filii_Sirach
1100000396	qui minoratur corde cogitat inania, et vir imprudens et errans cogitat stulta.	2020-04-20	Ecclesiasticus_Iesu_filii_Sirach
1100000397	audi me, fili, et disce disciplinam sensus, et in verbis meis attende in corde tuo: et dicam in aequitate disciplinam, et scrutabor enarrare sapientiam: et in verbis meis attende in corde tuo, et dico in aequitate spiritus virtutes quas posuit deus in opera sua ab initio, et in veritate enuntio scientiam eius.	2020-04-20	Ecclesiasticus_Iesu_filii_Sirach
1100000398	in iudicio dei opera eius ab initio, et ab institutione ipsorum distinxit partes illorum, et initia eorum in gentibus suis.	2020-04-20	Ecclesiasticus_Iesu_filii_Sirach
1100000399	ornavit in aeternum opera illorum: nec esurierunt, nec laboraverunt, et non destiterunt ab operibus suis.	2020-04-20	Ecclesiasticus_Iesu_filii_Sirach
1100000400	unusquisque proximum sibi non angustiabit in aeternum: non sis incredibilis verbo illius.	2020-04-20	Ecclesiasticus_Iesu_filii_Sirach
1100000401	post haec deus in terram respexit, et implevit illam bonis suis: anima omnis vitalis denuntiavit ante faciem ipsius, et in ipsam iterum reversio illorum.	2020-04-20	Ecclesiasticus_Iesu_filii_Sirach
1100000402	caput 17 deus creavit de terra hominem, et secundum imaginem suam fecit illum: et iterum convertit illum in ipsam, et secundum se vestivit illum virtute.	2020-04-20	Ecclesiasticus_Iesu_filii_Sirach
1100000403	numerum dierum et tempus dedit illi, et dedit illi potestatem eorum quae sunt super terram.	2020-04-20	Ecclesiasticus_Iesu_filii_Sirach
1100000404	posuit timorem illius super omnem carnem, et dominatus est bestiarum et volatilium.	2020-04-20	Ecclesiasticus_Iesu_filii_Sirach
1100000405	creavit ex ipso adiutorium simile sibi: consilium, et linguam, et oculos, et aures, et cor dedit illis excogitandi, et disciplina intellectus replevit illos.	2020-04-20	Ecclesiasticus_Iesu_filii_Sirach
1100000406	creavit illis scientiam spiritus, sensu implevit cor illorum, et mala et bona ostendit illis.	2020-04-20	Ecclesiasticus_Iesu_filii_Sirach
1100000407	posuit oculum suum super corda illorum, ostendere illis magnalia operum suorum: ut nomen sanctificationis collaudent, et gloriari in mirabilibus illius; ut magnalia enarrent operum eius.	2020-04-20	Ecclesiasticus_Iesu_filii_Sirach
1100000408	addidit illis disciplinam, et legem vitae haereditavit illos.	2020-04-20	Ecclesiasticus_Iesu_filii_Sirach
1100000409	testamentum aeternum constituit cum illis, et iustitiam et iudicia sua ostendit illis.	2020-04-20	Ecclesiasticus_Iesu_filii_Sirach
1100000410	et magnalia honoris eius vidit oculus illorum, et honorem vocis audierunt aures illorum.	2020-04-20	Ecclesiasticus_Iesu_filii_Sirach
1100000411	et dixit illis: attendite ab omni iniquo.	2020-04-20	Ecclesiasticus_Iesu_filii_Sirach
1100000412	et mandavit illis unicuique de proximo suo.	2020-04-20	Ecclesiasticus_Iesu_filii_Sirach
1100000413	viae illorum coram ipso sunt semper: non sunt absconsae ab oculis ipsius.	2020-04-20	Ecclesiasticus_Iesu_filii_Sirach
1100000414	in unamquamque gentem praeposuit rectorem: et pars dei israel facta est manifesta.	2020-04-20	Ecclesiasticus_Iesu_filii_Sirach
1100000415	et omnia opera illorum velut sol in conspectu dei: et oculi eius sine intermissione inspicientes in viis eorum.	2020-04-20	Ecclesiasticus_Iesu_filii_Sirach
1100000416	non sunt absconsa testamenta per iniquitatem illorum, et omnes iniquitates eorum in conspectu dei.	2020-04-20	Ecclesiasticus_Iesu_filii_Sirach
1100000417	eleemosyna viri quasi signaculum cum ipso, et gratiam hominis quasi pupillam conservabit.	2020-04-20	Ecclesiasticus_Iesu_filii_Sirach
1100000418	et postea resurget, et retribuet illis retributionem, unicuique in caput ipsorum, et convertet in interiores partes terrae.	2020-04-20	Ecclesiasticus_Iesu_filii_Sirach
1100000419	poenitentibus autem dedit viam iustitiae, et confirmavit deficientes sustinere, et destinavit illis sortem veritatis.	2020-04-20	Ecclesiasticus_Iesu_filii_Sirach
1100000420	convertere ad dominum, et relinque peccata tua: precare ante faciem domini, et minue offendicula.	2020-04-20	Ecclesiasticus_Iesu_filii_Sirach
1100000421	revertere ad dominum, et avertere ab iniustitia tua, et nimis odito execrationem: et cognosce iustitias et iudicia dei, et sta in sorte propositionis, et orationis altissimi dei.	2020-04-20	Ecclesiasticus_Iesu_filii_Sirach
1100000422	in partes vade saeculi sancti, cum vivis et dantibus confessionem deo.	2020-04-20	Ecclesiasticus_Iesu_filii_Sirach
1100000423	non demoreris in errore impiorum: ante mortem confitere: a mortuo, quasi nihil, perit confessio.	2020-04-20	Ecclesiasticus_Iesu_filii_Sirach
1100000424	confiteberis vivens, vivus et sanus confiteberis: et laudabis deum, et gloriaberis in miserationibus illius.	2020-04-20	Ecclesiasticus_Iesu_filii_Sirach
1100000425	quam magna misericordia domini, et propitiatio illius convertentibus ad se! nec enim omnia possunt esse in hominibus, quoniam non est immortalis filius hominis, et in vanitate malitiae placuerunt.	2020-04-20	Ecclesiasticus_Iesu_filii_Sirach
1100000426	quid lucidius sole? et hic deficiet; aut quid nequius quam quod excogitavit caro et sanguis? et hoc arguetur.	2020-04-20	Ecclesiasticus_Iesu_filii_Sirach
1100000427	virtutem altitudinis caeli ipse conspicit: et omnes homines terra et cinis.	2020-04-20	Ecclesiasticus_Iesu_filii_Sirach
1100000428	caput 18 qui vivet in aeternum creavit omnia simul.	2020-04-20	Ecclesiasticus_Iesu_filii_Sirach
1100000429	deus solus iustificabitur, et manet invictus rex in aeternum.	2020-04-20	Ecclesiasticus_Iesu_filii_Sirach
1100000430	quis sufficit enarrare opera illius? quis enim investigabit magnalia eius? virtutem autem magnitudinis eius quis enuntiabit? aut quis adiiciet enarrare misericordiam eius? non est minuere neque adiicere, nec est invenire magnalia dei.	2020-04-20	Ecclesiasticus_Iesu_filii_Sirach
1100000431	cum consummaverit homo, tunc incipiet: et cum quieverit, aporiabitur.	2020-04-20	Ecclesiasticus_Iesu_filii_Sirach
1100000432	quid est homo?  et quae est gratia illius? et quid bonum aut quid nequam illius? numerus dierum hominum, ut multum centum anni, quasi gutta aquae maris deputati sunt: et sicut calculus arenae, sic exigui anni in die aevi.	2020-04-20	Ecclesiasticus_Iesu_filii_Sirach
1100000433	propter hoc patiens est deus in illis, et effundit super eos misericordiam suam.	2020-04-20	Ecclesiasticus_Iesu_filii_Sirach
1100000434	vidit praesumptionem cordis eorum, quoniam mala est: et cognovit subversionem illorum, quoniam nequam est.	2020-04-20	Ecclesiasticus_Iesu_filii_Sirach
1100000435	ideo adimplevit propitiationem suam in illis, et ostendit eis viam aequitatis.	2020-04-20	Ecclesiasticus_Iesu_filii_Sirach
1100000436	miseratio hominis circa proximum suum: misericordia autem dei super omnem carnem.	2020-04-20	Ecclesiasticus_Iesu_filii_Sirach
1100000437	qui misericordiam habet, docet et erudit quasi pastor gregem suum.	2020-04-20	Ecclesiasticus_Iesu_filii_Sirach
1100000438	miseretur excipientis doctrinam miserationis, et qui festinat in iudiciis eius.	2020-04-20	Ecclesiasticus_Iesu_filii_Sirach
1100000439	fili, in bonis non des querelam, et in omni dato non des tristitiam verbi mali.	2020-04-20	Ecclesiasticus_Iesu_filii_Sirach
1100000440	nonne ardorem refrigerabit ros? sic et verbum melius quam datum.	2020-04-20	Ecclesiasticus_Iesu_filii_Sirach
1100000441	nonne ecce verbum super datum bonum? sed utraque cum homine iustificato.	2020-04-20	Ecclesiasticus_Iesu_filii_Sirach
1100000442	stultus acriter improperabit: et datus indisciplinati tabescere facit oculos.	2020-04-20	Ecclesiasticus_Iesu_filii_Sirach
1100000443	ante iudicium para iustitiam tibi, et antequam loquaris, disce.	2020-04-20	Ecclesiasticus_Iesu_filii_Sirach
1100000444	ante languorem adhibe medicinam: et ante iudicium interroga teipsum, et in conspectu dei invenies propitiationem.	2020-04-20	Ecclesiasticus_Iesu_filii_Sirach
1100000445	ante languorem humilia te, et in tempore infirmitatis ostende conversationem tuam.	2020-04-20	Ecclesiasticus_Iesu_filii_Sirach
1100000446	non impediaris orare semper, et ne verearis usque ad mortem iustificari, quoniam merces dei manet in aeternum.	2020-04-20	Ecclesiasticus_Iesu_filii_Sirach
1100000447	ante orationem praepara animam tuam, et noli esse quasi homo qui tentat deum.	2020-04-20	Ecclesiasticus_Iesu_filii_Sirach
1100000448	memento irae in die consummationis, et tempus retributionis in conversatione faciei.	2020-04-20	Ecclesiasticus_Iesu_filii_Sirach
1100000449	memento paupertatis in tempore abundantiae, et necessitatum paupertatis in die divitiarum.	2020-04-20	Ecclesiasticus_Iesu_filii_Sirach
1100000450	a mane usque ad vesperam immutabitur tempus, et haec omnia citata in oculis dei.	2020-04-20	Ecclesiasticus_Iesu_filii_Sirach
1100000451	homo sapiens in omnibus metuet, et in diebus delictorum attendet ab inertia.	2020-04-20	Ecclesiasticus_Iesu_filii_Sirach
1100000452	omnis astutus agnoscit sapientiam, et invenienti eam dabit confessionem.	2020-04-20	Ecclesiasticus_Iesu_filii_Sirach
1100000453	sensati in verbis et ipsi sapienter egerunt, et intellexerunt veritatem et iustitiam, et impleverunt proverbia et iudicia.	2020-04-20	Ecclesiasticus_Iesu_filii_Sirach
1100000454	post concupiscentias tuas non eas, et a voluntate tua avertere.	2020-04-20	Ecclesiasticus_Iesu_filii_Sirach
1100000455	si praestes animae tuae concupiscentias eius, faciat te in gaudium inimicis tuis.	2020-04-20	Ecclesiasticus_Iesu_filii_Sirach
1100000456	ne oblecteris in turbis nec in modicis: assidua enim est commissio illorum.	2020-04-20	Ecclesiasticus_Iesu_filii_Sirach
1100000457	ne fueris mediocris in contentione ex foenore, et est tibi nihil in sacculo: eris enim invidus vitae tuae.	2020-04-20	Ecclesiasticus_Iesu_filii_Sirach
1100000458	caput 19 operarius ebriosus non locupletabitur: et qui spernit modica paulatim decidet.	2020-04-20	Ecclesiasticus_Iesu_filii_Sirach
1100000459	vinum et mulieres apostatare faciunt sapientes, et arguent sensatos.	2020-04-20	Ecclesiasticus_Iesu_filii_Sirach
1100000460	et qui se iungit fornicariis erit nequam: putredo et vermes haereditabunt illum: et extolletur in exemplum maius, et tolletur de numero anima eius.	2020-04-20	Ecclesiasticus_Iesu_filii_Sirach
1100000461	qui credit cito levis corde est, et minorabitur: et qui delinquit in animam suam, insuper habebitur.	2020-04-20	Ecclesiasticus_Iesu_filii_Sirach
1100000462	qui gaudet iniquitate, denotabitur: et qui odit correptionem, minuetur vita: et qui odit loquacitatem, extinguit malitiam.	2020-04-20	Ecclesiasticus_Iesu_filii_Sirach
1100000463	qui peccat in animam suam, poenitebit: et qui iucundatur in malitia, denotabitur.	2020-04-20	Ecclesiasticus_Iesu_filii_Sirach
1100000464	ne iteres verbum nequam et durum, et non minoraberis.	2020-04-20	Ecclesiasticus_Iesu_filii_Sirach
1100000465	amico et inimico noli narrare sensum tuum: et si est tibi delictum, noli denudare: audiet enim te, et custodiet te, et quasi defendens peccatum, odiet te, et sic aderit tibi semper.	2020-04-20	Ecclesiasticus_Iesu_filii_Sirach
1100000466	audisti verbum adversus proximum tuum? commoriatur in te, fidens quoniam non te dirumpet.	2020-04-20	Ecclesiasticus_Iesu_filii_Sirach
1100000467	a facie verbi parturit fatuus, tamquam gemitus partus infantis.	2020-04-20	Ecclesiasticus_Iesu_filii_Sirach
1100000468	sagitta infixa femori carnis, sic verbum in corde stulti.	2020-04-20	Ecclesiasticus_Iesu_filii_Sirach
1100000469	corripe amicum, ne forte non intellexerit, et dicat: non feci: aut, si fecerit, ne iterum addat facere.	2020-04-20	Ecclesiasticus_Iesu_filii_Sirach
1100000470	corripe proximum, ne forte non dixerit: et si dixerit, ne forte iteret.	2020-04-20	Ecclesiasticus_Iesu_filii_Sirach
1100000471	corripe amicum, saepe enim fit commissio: et non omni verbo credas.	2020-04-20	Ecclesiasticus_Iesu_filii_Sirach
1100000472	est qui labitur lingua, sed non ex animo: quis est enim qui non deliquerit in lingua sua? corripe proximum antequam commineris, et da locum timori altissimi: quia omnis sapientia timor dei, et in illa timere deum, et in omni sapientia dispositio legis.	2020-04-20	Ecclesiasticus_Iesu_filii_Sirach
1100000473	et non est sapientia nequitiae disciplina, et non est cogitatus peccatorum prudentia.	2020-04-20	Ecclesiasticus_Iesu_filii_Sirach
1100000474	est nequitia, et in ipsa execratio, et est insipiens qui minuitur sapientia.	2020-04-20	Ecclesiasticus_Iesu_filii_Sirach
1100000475	melior est homo qui minuitur sapientia, et deficiens sensu, in timore, quam qui abundat sensu, et transgreditur legem altissimi.	2020-04-20	Ecclesiasticus_Iesu_filii_Sirach
1100000476	est solertia certa, et ipsa iniqua: et est qui emittit verbum certum enarrans veritatem.	2020-04-20	Ecclesiasticus_Iesu_filii_Sirach
1100000477	est qui nequiter humiliat se, et interiora eius plena sunt dolo: et est qui se nimium submittit a multa humilitate: et est qui inclinat faciem suam, et fingit se non videre quod ignoratum est: et si ab imbecillitate virium vetetur peccare, si invenerit tempus malefaciendi, malefaciet.	2020-04-20	Ecclesiasticus_Iesu_filii_Sirach
1100000478	ex visu cognoscitur vir, et ab occursu faciei cognoscitur sensatus.	2020-04-20	Ecclesiasticus_Iesu_filii_Sirach
1100000479	amictus corporis, et risus dentium, et ingressus hominis, enuntiant de illo.	2020-04-20	Ecclesiasticus_Iesu_filii_Sirach
1100000480	est correptio mendax in ira contumeliosi, et est iudicium quod non probatur esse bonum: et est tacens, et ipse est prudens.	2020-04-20	Ecclesiasticus_Iesu_filii_Sirach
1100000481	caput 20 quam bonum est arguere, quam irasci, et confitentem in oratione non prohibere! concupiscentia spadonis devirginabit iuvenculam: sic qui facit per vim iudicium iniquum.	2020-04-20	Ecclesiasticus_Iesu_filii_Sirach
1100000482	quam bonum est correptum manifestare poenitentiam! sic enim effugies voluntarium peccatum.	2020-04-20	Ecclesiasticus_Iesu_filii_Sirach
1100000483	est tacens qui invenitur sapiens: et est odibilis qui procax est ad loquendum.	2020-04-20	Ecclesiasticus_Iesu_filii_Sirach
1100000484	est tacens non habens sensum loquelae: et est tacens sciens tempus aptum.	2020-04-20	Ecclesiasticus_Iesu_filii_Sirach
1100000485	homo sapiens tacebit usque ad tempus: lascivus autem et imprudens non servabunt tempus.	2020-04-20	Ecclesiasticus_Iesu_filii_Sirach
1100000486	qui multis utitur verbis laedet animam suam: et qui potestatem sibi sumit iniuste, odietur.	2020-04-20	Ecclesiasticus_Iesu_filii_Sirach
1100000487	est processio in malis viro indisciplinato, et est inventio in detrimentum.	2020-04-20	Ecclesiasticus_Iesu_filii_Sirach
1100000488	est datum quod non est utile, et est datum cuius retributio duplex.	2020-04-20	Ecclesiasticus_Iesu_filii_Sirach
1100000489	est propter gloriam minoratio, et est qui ab humilitate levabit caput.	2020-04-20	Ecclesiasticus_Iesu_filii_Sirach
1100000490	est qui multa redimat modico pretio, et restituens ea in septuplum.	2020-04-20	Ecclesiasticus_Iesu_filii_Sirach
1100000491	sapiens in verbis seipsum amabilem facit: gratiae autem fatuorum effundentur.	2020-04-20	Ecclesiasticus_Iesu_filii_Sirach
1100000492	datus insipientis non erit utilis tibi: oculi enim illius septemplices sunt.	2020-04-20	Ecclesiasticus_Iesu_filii_Sirach
1100000493	exigua dabit, et multa improperabit: et apertio oris illius inflammatio est.	2020-04-20	Ecclesiasticus_Iesu_filii_Sirach
1100000494	hodie foeneratur quis, et cras expetit: odibilis est homo huiusmodi.	2020-04-20	Ecclesiasticus_Iesu_filii_Sirach
1100000495	fatuo non erit amicus, et non erit gratia bonis illius: qui enim edunt panem illius, falsae linguae sunt.	2020-04-20	Ecclesiasticus_Iesu_filii_Sirach
1100000496	quoties et quanti irridebunt eum! neque enim quod habendum erat directo sensu distribuit; similiter et quod non erat habendum.	2020-04-20	Ecclesiasticus_Iesu_filii_Sirach
1100000497	lapsus falsae linguae quasi qui in pavimento cadens: sic casus malorum festinanter veniet.	2020-04-20	Ecclesiasticus_Iesu_filii_Sirach
1100000498	homo acharis quasi fabula vana, in ore indisciplinatorum assidua erit.	2020-04-20	Ecclesiasticus_Iesu_filii_Sirach
1100000499	ex ore fatui reprobabitur parabola: non enim dicit illam in tempore suo.	2020-04-20	Ecclesiasticus_Iesu_filii_Sirach
1100000500	est qui vetatur peccare prae inopia, et in requie sua stimulabitur.	2020-04-20	Ecclesiasticus_Iesu_filii_Sirach
1100000501	est qui perdet animam suam prae confusione, et ab imprudenti persona perdet eam: personae autem acceptione perdet se.	2020-04-20	Ecclesiasticus_Iesu_filii_Sirach
1100000502	est qui prae confusione promittit amico, et lucratus est eum inimicum gratis.	2020-04-20	Ecclesiasticus_Iesu_filii_Sirach
1100000503	opprobrium nequam in homine mendacium: et in ore indisciplinatorum assidue erit.	2020-04-20	Ecclesiasticus_Iesu_filii_Sirach
1100000504	potior fur quam assiduitas viri mendacis: perditionem autem ambo haereditabunt.	2020-04-20	Ecclesiasticus_Iesu_filii_Sirach
1100000505	mores hominum mendacium sine honore, et confusio illorum cum ipsis sine intermissione.	2020-04-20	Ecclesiasticus_Iesu_filii_Sirach
1100000506	sapiens in verbis producet seipsum, et homo prudens placebit magnatis.	2020-04-20	Ecclesiasticus_Iesu_filii_Sirach
1100000507	qui operatur terram suam inaltabit acervum frugum, et qui operatur iustitiam, ipse exaltabitur: qui vero placet magnatis effugiet iniquitatem.	2020-04-20	Ecclesiasticus_Iesu_filii_Sirach
1100000508	xenia et dona excaecant oculos iudicum, et quasi mutus, in ore avertit correptiones eorum.	2020-04-20	Ecclesiasticus_Iesu_filii_Sirach
1100000509	sapientia absconsa, et thesaurus invisus, quae utilitas in utrisque? melior est qui celat insipientiam suam, quam homo qui abscondit sapientiam suam.	2020-04-20	Ecclesiasticus_Iesu_filii_Sirach
1100000510	caput 21 fili, peccasti, non adiicias iterum: sed et de pristinis deprecare, ut tibi dimittantur.	2020-04-20	Ecclesiasticus_Iesu_filii_Sirach
1100000511	quasi a facie colubri fuge peccata: et si accesseris ad illa, suscipient te.	2020-04-20	Ecclesiasticus_Iesu_filii_Sirach
1100000512	dentes leonis dentes eius, interficientes animas hominum.	2020-04-20	Ecclesiasticus_Iesu_filii_Sirach
1100000513	quasi rhomphaea bis acuta omnis iniquitas: plagae illius non est sanitas.	2020-04-20	Ecclesiasticus_Iesu_filii_Sirach
1100000514	obiurgatio et iniuriae annullabunt substantiam, et domus quae nimis locuples est annullabitur superbia: sic substantia superbi eradicabitur.	2020-04-20	Ecclesiasticus_Iesu_filii_Sirach
1100000515	deprecatio pauperis ex ore usque ad aures eius perveniet, et iudicium festinato adveniet illi.	2020-04-20	Ecclesiasticus_Iesu_filii_Sirach
1100000516	qui odit correptionem vestigium est peccatoris, et qui timet deum convertetur ad cor suum.	2020-04-20	Ecclesiasticus_Iesu_filii_Sirach
1100000517	notus a longe potens lingua audaci, et sensatus scit labi se ab ipso.	2020-04-20	Ecclesiasticus_Iesu_filii_Sirach
1100000518	qui aedificat domum suam impendiis alienis, quasi qui colligat lapides suos in hieme.	2020-04-20	Ecclesiasticus_Iesu_filii_Sirach
1100000519	stupa collecta synagoga peccantium, et consummatio illorum flamma ignis.	2020-04-20	Ecclesiasticus_Iesu_filii_Sirach
1100000520	via peccatorum complanata lapidibus: et in fine illorum inferi, et tenebrae, et poenae.	2020-04-20	Ecclesiasticus_Iesu_filii_Sirach
1100000521	qui custodit iustitiam, continebit sensum eius.	2020-04-20	Ecclesiasticus_Iesu_filii_Sirach
1100000522	consummatio timoris dei, sapientia et sensus.	2020-04-20	Ecclesiasticus_Iesu_filii_Sirach
1100000523	non erudietur qui non est sapiens in bono.	2020-04-20	Ecclesiasticus_Iesu_filii_Sirach
1100000524	est autem sapientia quae abundat in malo, et non est sensus ubi est amaritudo.	2020-04-20	Ecclesiasticus_Iesu_filii_Sirach
1100000525	scientia sapientis tamquam inundatio abundabit, et consilium illius sicut fons vitae permanet.	2020-04-20	Ecclesiasticus_Iesu_filii_Sirach
1100000526	cor fatui quasi vas confractum, et omnem sapientiam non tenebit.	2020-04-20	Ecclesiasticus_Iesu_filii_Sirach
1100000527	verbum sapiens quodcumque audierit scius, laudabit, et ad se adiiciet: audivit luxuriosus, et displicebit illi, et proiiciet illud post dorsum suum.	2020-04-20	Ecclesiasticus_Iesu_filii_Sirach
1100000528	narratio fatui quasi sarcina in via: nam in labiis sensati invenietur gratia.	2020-04-20	Ecclesiasticus_Iesu_filii_Sirach
1100000529	os prudentis quaeritur in ecclesia, et verba illius cogitabunt in cordibus suis.	2020-04-20	Ecclesiasticus_Iesu_filii_Sirach
1100000530	tamquam domus exterminata, sic fatuo sapientia: et scientia insensati inenarrabilia verba.	2020-04-20	Ecclesiasticus_Iesu_filii_Sirach
1100000531	compedes in pedibus, stulto doctrina: et quasi vincula manuum super manum dextram.	2020-04-20	Ecclesiasticus_Iesu_filii_Sirach
1100000532	fatuus in risu exaltat vocem suam: vir autem sapiens vix tacite ridebit.	2020-04-20	Ecclesiasticus_Iesu_filii_Sirach
1100000533	ornamentum aureum prudenti doctrina, et quasi brachiale in brachio dextro.	2020-04-20	Ecclesiasticus_Iesu_filii_Sirach
1100000534	pes fatui facilis in domum proximi: et homo peritus confundetur a persona potentis.	2020-04-20	Ecclesiasticus_Iesu_filii_Sirach
1100000535	stultus a fenestra respiciet in domum: vir autem eruditus foris stabit.	2020-04-20	Ecclesiasticus_Iesu_filii_Sirach
1100000536	stultitia hominis auscultare per ostium: et prudens gravabitur contumelia.	2020-04-20	Ecclesiasticus_Iesu_filii_Sirach
1100000537	labia imprudentium stulta narrabunt; verba autem prudentium statera ponderabuntur.	2020-04-20	Ecclesiasticus_Iesu_filii_Sirach
1100000538	in ore fatuorum cor illorum, et in corde sapientium os illorum.	2020-04-20	Ecclesiasticus_Iesu_filii_Sirach
1100000539	dum maledicit impius diabolum, maledicit ipse animam suam.	2020-04-20	Ecclesiasticus_Iesu_filii_Sirach
1100000540	susurro coinquinabit animam suam, et in omnibus odietur, et qui cum eo manserit odiosus erit: tacitus et sensatus honorabitur.	2020-04-20	Ecclesiasticus_Iesu_filii_Sirach
1100000541	caput 22 in lapide luteo lapidatus est piger: et omnes loquentur super aspernationem illius.	2020-04-20	Ecclesiasticus_Iesu_filii_Sirach
1100000542	de stercore boum lapidatus est piger: et omnis qui tetigerit eum excutiet manus.	2020-04-20	Ecclesiasticus_Iesu_filii_Sirach
1100000543	confusio patris est de filio indisciplinato: filia autem in deminoratione fiet.	2020-04-20	Ecclesiasticus_Iesu_filii_Sirach
1100000544	filia prudens haereditas viro suo: nam quae confundit, in contumeliam fit genitoris.	2020-04-20	Ecclesiasticus_Iesu_filii_Sirach
1100000545	patrem et virum confundit audax, et ab impiis non minorabitur: ab utrisque autem inhonorabitur.	2020-04-20	Ecclesiasticus_Iesu_filii_Sirach
1100000546	musica in luctu importuna narratio: flagella et doctrina in omni tempore sapientia.	2020-04-20	Ecclesiasticus_Iesu_filii_Sirach
1100000547	qui docet fatuum, quasi qui conglutinat testam.	2020-04-20	Ecclesiasticus_Iesu_filii_Sirach
1100000548	qui narrat verbum non audienti, quasi qui excitat dormientem de gravi somno.	2020-04-20	Ecclesiasticus_Iesu_filii_Sirach
1100000549	cum dormiente loquitur qui enarrat stulto sapientiam: et in fine narrationis dicit: quis est hic? supra mortuum plora, defecit enim lux eius: et supra fatuum plora, defecit enim sensus.	2020-04-20	Ecclesiasticus_Iesu_filii_Sirach
1100000550	modicum plora super mortuum, quoniam requievit: nequissimi enim nequissima vita super mortem fatui.	2020-04-20	Ecclesiasticus_Iesu_filii_Sirach
1100000551	luctus mortui septem dies: fatui autem et impii omnes dies vitae illorum.	2020-04-20	Ecclesiasticus_Iesu_filii_Sirach
1100000552	cum stulto ne multum loquaris, et cum insensato ne abieris.	2020-04-20	Ecclesiasticus_Iesu_filii_Sirach
1100000553	serva te ab illo, ut non molestiam habeas, et non coinquinaberis peccato illius.	2020-04-20	Ecclesiasticus_Iesu_filii_Sirach
1100000554	deflecte ab illo, et invenies requiem, et non acediaberis in stultitia illius.	2020-04-20	Ecclesiasticus_Iesu_filii_Sirach
1100000555	super plumbum quid gravabitur? et quod illi aliud nomen quam fatuus? arenam, et salem, et massam ferri facilius est ferre quam hominem imprudentem, et fatuum, et impium.	2020-04-20	Ecclesiasticus_Iesu_filii_Sirach
1100000556	loramentum ligneum colligatum in fundamento aedificii non dissolvetur, sic et cor confirmatum in cogitatione consilii.	2020-04-20	Ecclesiasticus_Iesu_filii_Sirach
1100000557	cogitatus sensati in omni tempore metu non depravabitur.	2020-04-20	Ecclesiasticus_Iesu_filii_Sirach
1100000558	sicut pali in excelsis, et caementa sine impensa posita, contra faciem venti non permanebunt: sic et cor timidum in cogitatione stulti contra impetum timoris non resistet.	2020-04-20	Ecclesiasticus_Iesu_filii_Sirach
1100000559	sicut cor trepidum in cogitatione fatui omni tempore non metuet, sic et qui in praeceptis dei permanet semper.	2020-04-20	Ecclesiasticus_Iesu_filii_Sirach
1100000560	pungens oculum deducit lacrimas, et qui pungit cor profert sensum.	2020-04-20	Ecclesiasticus_Iesu_filii_Sirach
1100000561	mittens lapidem in volatilia, deiiciet illa: sic et qui conviciatur amico, dissolvit amicitiam.	2020-04-20	Ecclesiasticus_Iesu_filii_Sirach
1100000562	ad amicum etsi produxeris gladium, non desperes: est enim regressus.	2020-04-20	Ecclesiasticus_Iesu_filii_Sirach
1100000563	ad amicumsi aperueris os triste, non timeas: est enim concordatio: excepto convitio, et improperio, et superbia, et mysterii revelatione, et plaga dolosa: in his omnibus effugiet amicus.	2020-04-20	Ecclesiasticus_Iesu_filii_Sirach
1100000564	fidem posside cum amico in paupertate illius, ut et in bonis illius laeteris.	2020-04-20	Ecclesiasticus_Iesu_filii_Sirach
1100000565	in tempore tribulationis illius permane illi fidelis, ut et in haereditate illius cohaeres sis.	2020-04-20	Ecclesiasticus_Iesu_filii_Sirach
1100000566	ante ignem camini vapor et fumus ignis inaltatur: sic et ante sanguinem maledicta, et contumeliae, et minae.	2020-04-20	Ecclesiasticus_Iesu_filii_Sirach
1100000567	amicum salutare non confundar, a facie illius non me abscondam: et si mala mihi evenerint per illum, sustinebo.	2020-04-20	Ecclesiasticus_Iesu_filii_Sirach
1100000568	omnis qui audiet cavebit se ab eo.	2020-04-20	Ecclesiasticus_Iesu_filii_Sirach
1100000569	quis dabit ori meo custodiam, et super labia mea signaculum certum, ut non cadam ab ipsis, et lingua mea perdat me? caput 23 domine, pater et dominator vitae meae, ne derelinquas me in consilio eorum, nec sinas me cadere in illis.	2020-04-20	Ecclesiasticus_Iesu_filii_Sirach
1100000570	quis superponet in cogitatu meo flagella, et in corde meo doctrinam sapientiae, ut ignorationibus eorum non parcant mihi, et non appareant delicta eorum, et ne adincrescant ignorantiae meae, et multiplicentur delicta mea, et peccata mea abundent, et incidam in conspectu adversariorum meorum, et gaudeat super me inimicus meus? domine, pater et deus vitae meae, ne derelinquas me in cogitatu illorum.	2020-04-20	Ecclesiasticus_Iesu_filii_Sirach
1100000571	extollentiam oculorum meorum ne dederis mihi, et omne desiderium averte a me.	2020-04-20	Ecclesiasticus_Iesu_filii_Sirach
1100000572	aufer a me ventris concupiscentias, et concubitus concupiscentiae ne apprehendant me, et animae irreverenti et infrunitae ne tradas me.	2020-04-20	Ecclesiasticus_Iesu_filii_Sirach
1100000573	doctrinam oris audite, filii: et qui custodierit illam non periet labiis, nec scandalizabitur in operibus nequissimis.	2020-04-20	Ecclesiasticus_Iesu_filii_Sirach
1100000574	in vanitate sua apprehenditur peccator: et superbus et maledicus scandalizabitur in illis.	2020-04-20	Ecclesiasticus_Iesu_filii_Sirach
1100000575	iurationi non assuescat os tuum: multi enim casus in illa.	2020-04-20	Ecclesiasticus_Iesu_filii_Sirach
1100000576	nominatio vero dei non sit assidua in ore tuo, et nominibus sanctorum non admiscearis, quoniam non erit immunis ab eis.	2020-04-20	Ecclesiasticus_Iesu_filii_Sirach
1100000577	sicut enim servus interrogatus assidue a livore non minuitur, sic omnis iurans et nominans in toto a peccato non purgabitur.	2020-04-20	Ecclesiasticus_Iesu_filii_Sirach
1100000578	vir multum iurans implebitur iniquitate, et non discedet a domo illius plaga.	2020-04-20	Ecclesiasticus_Iesu_filii_Sirach
1100000579	et si frustraverit, delictum illius super ipsum erit: et si dissimulaverit, delinquit dupliciter: et si in vacuum iuraverit, non iustificabitur: replebitur enim retributione domus illius.	2020-04-20	Ecclesiasticus_Iesu_filii_Sirach
1100000580	est et alia loquela contraria morti: non inveniatur in haereditate iacob.	2020-04-20	Ecclesiasticus_Iesu_filii_Sirach
1100000581	etenim a misericordibus omnia haec auferentur, et in delictis non volutabuntur.	2020-04-20	Ecclesiasticus_Iesu_filii_Sirach
1100000582	indisciplinatae loquelae non assuescat os tuum: est enim in illa verbum peccati.	2020-04-20	Ecclesiasticus_Iesu_filii_Sirach
1100000583	memento patris et matris tuae: in medio enim magnatorum consistis: ne forte obliviscatur te deus in conspectu illorum, et assiduitate tua infatuatus, improperium patiaris, et maluisses non nasci, et diem nativitatis tuae maledicas.	2020-04-20	Ecclesiasticus_Iesu_filii_Sirach
1100000584	homo assuetus in verbis improperii in omnibus diebus suis non erudietur.	2020-04-20	Ecclesiasticus_Iesu_filii_Sirach
1100000585	duo genera abundant in peccatis, et tertium adducit iram et perditionem.	2020-04-20	Ecclesiasticus_Iesu_filii_Sirach
1100000586	anima calida quasi ignis ardens, non extinguetur donec aliquid glutiat: et homo nequam in ore carnis suae non desinet donec incendat ignem.	2020-04-20	Ecclesiasticus_Iesu_filii_Sirach
1100000587	homini fornicario omnis panis dulcis: non fatigabitur transgrediens usque ad finem.	2020-04-20	Ecclesiasticus_Iesu_filii_Sirach
1100000588	omnis homo qui transgreditur lectum suum, contemnens in animam suam, et dicens: quis me videt? tenebrae circumdant me, et parietes cooperiunt me, et nemo circumspicit me: quem vereor? delictorum meorum non memorabitur altissimus.	2020-04-20	Ecclesiasticus_Iesu_filii_Sirach
1100000589	et non intelligit quoniam omnia videt oculus illius, quoniam expellit a se timorem dei huiusmodi hominis timor, et oculi hominum timentes illum: et non cognovit quoniam oculi domini multo plus lucidiores sunt super solem, circumspicientes omnes vias hominum, et profundum abyssi, et hominum corda, intuentes in absconditas partes.	2020-04-20	Ecclesiasticus_Iesu_filii_Sirach
1100000590	domino enim deo antequam crearentur omnia sunt agnita: sic et post perfectum respicit omnia.	2020-04-20	Ecclesiasticus_Iesu_filii_Sirach
1100000591	hic in plateis civitatis vindicabitur, et quasi pullus equinus fugabitur, et ubi non speravit apprehendetur.	2020-04-20	Ecclesiasticus_Iesu_filii_Sirach
1100000592	et erit dedecus omnibus, eo quod non intellexerit timorem domini.	2020-04-20	Ecclesiasticus_Iesu_filii_Sirach
1100000593	sic et mulier omnis relinquens virum suum, et statuens haereditatem ex alieno matrimonio: primo enim in lege altissimi incredibilis fuit: secundo in virum suum deliquit: tertio in adulterio fornicata est, et ex alio viro filios statuit sibi.	2020-04-20	Ecclesiasticus_Iesu_filii_Sirach
1100000594	haec in ecclesiam adducetur, et in filios eius respicietur: non tradent filii eius radices, et rami eius non dabunt fructum: derelinquet in maledictum memoriam eius, et dedecus illius non delebitur.	2020-04-20	Ecclesiasticus_Iesu_filii_Sirach
1100000595	et agnoscent qui derelicti sunt, quoniam nihil melius est quam timor dei, et nihil dulcius quam respicere in mandatis domini.	2020-04-20	Ecclesiasticus_Iesu_filii_Sirach
1100000596	gloria magna est sequi dominum: longitudo enim dierum assumetur ab eo.	2020-04-20	Ecclesiasticus_Iesu_filii_Sirach
1100000597	caput 24 sapientia laudabit animam suam, et in deo honorabitur, et in medio populi sui gloriabitur, et in ecclesiis altissimi aperiet os suum, et in conspectu virtutis illius gloriabitur, et in medio populi sui exaltabitur, et in plenitudine sancta admirabitur, et in multitudine electorum habebit laudem, et inter benedictos benedicetur, dicens: ego ex ore altissimi prodivi, primogenita ante omnem creaturam.	2020-04-20	Ecclesiasticus_Iesu_filii_Sirach
1100000598	ego feci in caelis ut oriretur lumen indeficiens, et sicut nebula texi omnem terram.	2020-04-20	Ecclesiasticus_Iesu_filii_Sirach
1100000599	ego in altissimis habitavi, et thronus meus in columna nubis.	2020-04-20	Ecclesiasticus_Iesu_filii_Sirach
1100000600	gyrum caeli circuivi sola, et profundum abyssi penetravi: in fluctibus maris ambulavi.	2020-04-20	Ecclesiasticus_Iesu_filii_Sirach
1100000601	et in omni terra steti: et in omni populo, et in omni gente primatum habui: et omnium excellentium et humilium corda virtute calcavi.	2020-04-20	Ecclesiasticus_Iesu_filii_Sirach
1100000602	et in his omnibus requiem quaesivi, et in haereditate domini morabor.	2020-04-20	Ecclesiasticus_Iesu_filii_Sirach
1100000603	tunc praecepit, et dixit mihi creator omnium: et qui creavit me, requievit in tabernaculo meo.	2020-04-20	Ecclesiasticus_Iesu_filii_Sirach
1100000604	et dixit mihi: in iacob inhabita, et in israel haereditare, et in electis meis mitte radices.	2020-04-20	Ecclesiasticus_Iesu_filii_Sirach
1100000605	ab initio et ante saecula creata sum, et usque ad futurum saeculum non desinam: et in habitatione sancta coram ipso ministravi.	2020-04-20	Ecclesiasticus_Iesu_filii_Sirach
1100000606	et sic in sion firmata sum, et in civitate sanctificata similiter requievi, et in ierusalem potestas mea.	2020-04-20	Ecclesiasticus_Iesu_filii_Sirach
1100000607	et radicavi in populo honorificato, et in parte dei mei haereditas illius, et in plenitudine sanctorum detentio mea.	2020-04-20	Ecclesiasticus_Iesu_filii_Sirach
1100000608	quasi cedrus exaltata sum in libano, et quasi cypressus in monte sion: quasi palma exaltata sum in cades, et quasi plantatio rosae in iericho: quasi oliva speciosa in campis, et quasi platanus exaltata sum iuxta aquam in plateis.	2020-04-20	Ecclesiasticus_Iesu_filii_Sirach
1100000609	sicut cinnamomum et balsamum aromatizans odorem dedi; quasi myrrha electa dedi suavitatem odoris: et quasi storax, et galbanus, et ungula, et gutta, et quasi libanus non incisus vaporavi habitationem meam, et quasi balsamum non mistum odor meus.	2020-04-20	Ecclesiasticus_Iesu_filii_Sirach
1100000610	ego quasi terebinthus extendi ramos meos, et rami mei honoris et gratiae.	2020-04-20	Ecclesiasticus_Iesu_filii_Sirach
1100000611	ego quasi vitis fructificavi suavitatem odoris: et flores mei fructus honoris et honestatis.	2020-04-20	Ecclesiasticus_Iesu_filii_Sirach
1100000612	ego mater pulchrae dilectionis, et timoris, et agnitionis, et sanctae spei.	2020-04-20	Ecclesiasticus_Iesu_filii_Sirach
1100000613	in me gratia omnis viae et veritatis: in me omnis spes vitae et virtutis.	2020-04-20	Ecclesiasticus_Iesu_filii_Sirach
1100000614	transite ad me, omnes qui concupiscitis me, et a generationibus meis implemini: spiritus enim meus super mel dulcis, et haereditas mea super mel et favum.	2020-04-20	Ecclesiasticus_Iesu_filii_Sirach
1100000615	memoria mea in generatione saeculorum.	2020-04-20	Ecclesiasticus_Iesu_filii_Sirach
1100000616	qui edunt me, adhuc esurient, et qui bibunt me, adhuc sitient.	2020-04-20	Ecclesiasticus_Iesu_filii_Sirach
1100000617	qui audit me non confundetur, et qui operantur in me non peccabunt: qui elucidant me, vitam aeternam habebunt.	2020-04-20	Ecclesiasticus_Iesu_filii_Sirach
1100000618	haec omnia liber vitae, et testamentum altissimi, et agnitio veritatis.	2020-04-20	Ecclesiasticus_Iesu_filii_Sirach
1100000619	legem mandavit moyses in praeceptis iustitiarum, et haereditatem domui iacob, et israel promissiones.	2020-04-20	Ecclesiasticus_Iesu_filii_Sirach
1100000620	posuit david, puero suo, excitare regem ex ipso fortissimum, et in throno honoris sedentem in sempiternum.	2020-04-20	Ecclesiasticus_Iesu_filii_Sirach
1100000621	qui implet quasi phison sapientiam, et sicut tigris in diebus novorum: qui adimplet quasi euphrates sensum, qui multiplicat quasi iordanis in tempore messis: qui mittit disciplinam sicut lucem, et assistens quasi gehon in die vindemiae.	2020-04-20	Ecclesiasticus_Iesu_filii_Sirach
1100000622	qui perficit primus scire ipsam, et infirmior non investigabit eam.	2020-04-20	Ecclesiasticus_Iesu_filii_Sirach
1100000623	a mari enim abundavit cogitatio eius, et consilium illius ab abysso magna.	2020-04-20	Ecclesiasticus_Iesu_filii_Sirach
1100000624	ego sapientiam effudi flumina: ego quasi trames aquae immensae de fluvio: ego quasi fluvii dioryx, et sicut aquaeductus exivi de paradiso.	2020-04-20	Ecclesiasticus_Iesu_filii_Sirach
1100000625	dixi: rigabo hortum meum plantationum, et inebriabo prati mei fructum.	2020-04-20	Ecclesiasticus_Iesu_filii_Sirach
1100000626	et ecce factus est mihi trames abundans, et fluvius meus appropinquavit ad mare: quoniam doctrinam quasi antelucanum illumino omnibus, et enarrabo illam usque ad longinquum.	2020-04-20	Ecclesiasticus_Iesu_filii_Sirach
1100000627	penetrabo omnes inferiores partes terrae, et inspiciam omnes dormientes, et illuminabo omnes sperantes in domino.	2020-04-20	Ecclesiasticus_Iesu_filii_Sirach
1100000628	adhuc doctrinam quasi prophetiam effundam, et relinquam illam quaerentibus sapientiam, et non desinam in progenies illorum usque in aevum sanctum.	2020-04-20	Ecclesiasticus_Iesu_filii_Sirach
1100000629	videte quoniam non soli mihi laboravi, sed omnibus exquirentibus veritatem.	2020-04-20	Ecclesiasticus_Iesu_filii_Sirach
1100000630	caput 25 in tribus placitum est spiritui meo, quae sunt probata coram deo et hominibus: concordia fratrum, et amor proximorum, et vir et mulier bene sibi consentientes.	2020-04-20	Ecclesiasticus_Iesu_filii_Sirach
1100000631	tres species odivit anima mea, et aggravor valde animae illorum: pauperem superbum, divitem mendacem, senem fatuum et insensatum.	2020-04-20	Ecclesiasticus_Iesu_filii_Sirach
1100000632	quae in iuventute tua non congregasti, quomodo in senectute tua invenies? quam speciosum canitiei iudicium, et presbyteris cognoscere consilium! quam speciosa veteranis sapientia, et gloriosus intellectus et consilium! corona senum multa peritia, et gloria illorum timor dei.	2020-04-20	Ecclesiasticus_Iesu_filii_Sirach
1100000633	novem insuspicabilia cordis magnificavi: et decimum dicam in lingua hominibus: homo qui iucundatur in filiis, vivens et videns subversionem inimicorum suorum.	2020-04-20	Ecclesiasticus_Iesu_filii_Sirach
1100000634	beatus qui habitat cum muliere sensata, et qui lingua sua non est lapsus, et qui non servivit indignis se.	2020-04-20	Ecclesiasticus_Iesu_filii_Sirach
1100000635	beatus qui invenit amicum verum, et qui enarrat iustitiam auri audienti.	2020-04-20	Ecclesiasticus_Iesu_filii_Sirach
1100000636	quam magnus qui invenit sapientiam et scientiam! sed non est super timentem dominum.	2020-04-20	Ecclesiasticus_Iesu_filii_Sirach
1100000637	timor dei super omnia se superposuit.	2020-04-20	Ecclesiasticus_Iesu_filii_Sirach
1100000638	beatus homo cui donatum est habere timorem dei: qui tenet illum, cui assimilabitur? timor dei initium dilectionis eius: fidei autem initium agglutinandum est ei.	2020-04-20	Ecclesiasticus_Iesu_filii_Sirach
1100000639	omnis plaga tristitia cordis est, et omnis malitia nequitia mulieris.	2020-04-20	Ecclesiasticus_Iesu_filii_Sirach
1100000640	et omnem plagam, et non plagam videbit cordis: et omnem nequitiam, et non nequitiam mulieris: et omnem obductum, et non obductum odientium: et omnem vindictam, et non vindictam inimicorum.	2020-04-20	Ecclesiasticus_Iesu_filii_Sirach
1100000641	non est caput nequius super caput colubri, et non est ira super iram mulieris.	2020-04-20	Ecclesiasticus_Iesu_filii_Sirach
1100000642	commorari leoni et draconi placebit, quam habitare cum muliere nequam.	2020-04-20	Ecclesiasticus_Iesu_filii_Sirach
1100000643	nequitia mulieris immutat faciem eius: et obcaecat vultum suum tamquam ursus, et quasi saccum ostendit.	2020-04-20	Ecclesiasticus_Iesu_filii_Sirach
1100000644	in medio proximorum eius ingemuit vir eius, et audiens suspiravit modicum.	2020-04-20	Ecclesiasticus_Iesu_filii_Sirach
1100000645	brevis omnis malitia super malitiam mulieris: sors peccatorum cadat super illam.	2020-04-20	Ecclesiasticus_Iesu_filii_Sirach
1100000646	sicut ascensus arenosus in pedibus veterani, sic mulier linguata homini quieto.	2020-04-20	Ecclesiasticus_Iesu_filii_Sirach
1100000647	ne respicias in mulieris speciem, et non concupiscas mulierem in specie.	2020-04-20	Ecclesiasticus_Iesu_filii_Sirach
1100000648	mulieris ira, et irreverentia, et confusio magna.	2020-04-20	Ecclesiasticus_Iesu_filii_Sirach
1100000649	mulier si primatum habeat, contraria est viro suo.	2020-04-20	Ecclesiasticus_Iesu_filii_Sirach
1100000650	cor humile, et facies tristis, et plaga cordis, mulier nequam.	2020-04-20	Ecclesiasticus_Iesu_filii_Sirach
1100000651	manus debiles et genua dissoluta, mulier quae non beatificat virum suum.	2020-04-20	Ecclesiasticus_Iesu_filii_Sirach
1100000652	a muliere initium factum est peccati, et per illam omnes morimur.	2020-04-20	Ecclesiasticus_Iesu_filii_Sirach
1100000653	non des aquae tuae exitum, nec modicum: nec mulieri nequam veniam prodeundi.	2020-04-20	Ecclesiasticus_Iesu_filii_Sirach
1100000654	si non ambulaverit ad manum tuam, confundet te in conspectu inimicorum.	2020-04-20	Ecclesiasticus_Iesu_filii_Sirach
1100000655	a carnibus tuis abscinde illam, ne semper te abutatur.	2020-04-20	Ecclesiasticus_Iesu_filii_Sirach
1100000656	caput 26 mulieris bonae beatus vir: numerus enim annorum illius duplex.	2020-04-20	Ecclesiasticus_Iesu_filii_Sirach
1100000657	mulier fortis oblectat virum suum, et annos vitae illius in pace implebit.	2020-04-20	Ecclesiasticus_Iesu_filii_Sirach
1100000658	pars bona mulier bona, in parte timentium deum dabitur viro pro factis bonis: divitis autem et pauperis cor bonum, in omni tempore vultus illorum hilaris.	2020-04-20	Ecclesiasticus_Iesu_filii_Sirach
1100000659	a tribus timuit cor meum, et in quarto facies mea metuit: delaturam civitatis, et collectionem populi: calumniam mendacem super mortem omnia gravia: dolor cordis et luctus, mulier zelotypa.	2020-04-20	Ecclesiasticus_Iesu_filii_Sirach
1100000660	in muliere zelotypa flagellum linguae, omnibus communicans.	2020-04-20	Ecclesiasticus_Iesu_filii_Sirach
1100000661	sicut boum iugum quod movetur, ita et mulier nequam: qui tenet illam quasi qui apprehendit scorpionem.	2020-04-20	Ecclesiasticus_Iesu_filii_Sirach
1100000662	mulier ebriosa ira magna, et contumelia: et turpitudo illius non tegetur.	2020-04-20	Ecclesiasticus_Iesu_filii_Sirach
1100000663	fornicatio mulieris in extollentia oculorum, et in palpebris illius agnoscetur.	2020-04-20	Ecclesiasticus_Iesu_filii_Sirach
1100000664	in filia non avertente se, firma custodiam, ne inventa occasione utatur se.	2020-04-20	Ecclesiasticus_Iesu_filii_Sirach
1100000665	ab omni irreverentia oculorum eius cave, et ne mireris si te neglexerit.	2020-04-20	Ecclesiasticus_Iesu_filii_Sirach
1100000666	sicut viator sitiens ad fontem os aperiet, et ab omni aqua proxima bibet, et contra omnem palum sedebit, et contra omnem sagittam aperiet pharetram donec deficiat.	2020-04-20	Ecclesiasticus_Iesu_filii_Sirach
1100000667	gratia mulieris sedulae delectabit virum suum, et ossa illius impinguabit.	2020-04-20	Ecclesiasticus_Iesu_filii_Sirach
1100000668	disciplina illius datum dei est.	2020-04-20	Ecclesiasticus_Iesu_filii_Sirach
1100000669	mulier sensata et tacita, non est immutatio eruditae animae.	2020-04-20	Ecclesiasticus_Iesu_filii_Sirach
1100000670	gratia super gratiam mulier sancta et pudorata.	2020-04-20	Ecclesiasticus_Iesu_filii_Sirach
1100000671	omnis autem ponderatio non est digna continentis animae.	2020-04-20	Ecclesiasticus_Iesu_filii_Sirach
1100000672	sicut sol oriens mundo in altissimis dei, sic mulieris bonae species in ornamentum domus eius.	2020-04-20	Ecclesiasticus_Iesu_filii_Sirach
1100000673	lucerna splendens super candelabrum sanctum, et species faciei super aetatem stabilem.	2020-04-20	Ecclesiasticus_Iesu_filii_Sirach
1100000674	columnae aureae super bases argenteas, et pedes firmi super plantas stabilis mulieris.	2020-04-20	Ecclesiasticus_Iesu_filii_Sirach
1100000675	fundamenta aeterna supra petram solidam, et mandata dei in corde mulieris sanctae.	2020-04-20	Ecclesiasticus_Iesu_filii_Sirach
1100000676	in duobus contristatum est cor meum, et in tertio iracundia mihi advenit: vir bellator deficiens per inopiam; et vir sensatus contemptus; et qui transgreditur a iustitia ad peccatum: deus paravit eum ad rhomphaeam.	2020-04-20	Ecclesiasticus_Iesu_filii_Sirach
1100000677	duae species difficiles et periculosae mihi apparuerunt: difficile exuitur negotians a negligentia, et non iustificabitur caupo a peccatis labiorum.	2020-04-20	Ecclesiasticus_Iesu_filii_Sirach
1100000678	caput 27 propter inopiam multi deliquerunt: et qui quaerit locupletari avertit oculum suum.	2020-04-20	Ecclesiasticus_Iesu_filii_Sirach
1100000679	sicut in medio compaginis lapidum palus figitur, sic et inter medium venditionis et emptionis angustiabitur peccatum: conteretur cum delinquente delictum.	2020-04-20	Ecclesiasticus_Iesu_filii_Sirach
1100000680	si non in timore domini tenueris te instanter, cito subvertetur domus tua.	2020-04-20	Ecclesiasticus_Iesu_filii_Sirach
1100000681	sicut in percussura cribri remanebit pulvis, sic aporia hominis in cogitatu illius.	2020-04-20	Ecclesiasticus_Iesu_filii_Sirach
1100000682	vasa figuli probat fornax, et homines iustos tentatio tribulationis.	2020-04-20	Ecclesiasticus_Iesu_filii_Sirach
1100000683	sicut rusticatio de ligno ostendit fructum illius, sic verbum ex cogitatu cordis hominis.	2020-04-20	Ecclesiasticus_Iesu_filii_Sirach
1100000684	ante sermonem non laudes virum: haec enim tentatio est hominum.	2020-04-20	Ecclesiasticus_Iesu_filii_Sirach
1100000685	si sequaris iustitiam, apprehendes illam, et indues quasi poderem honoris: et inhabitabis cum ea, et proteget te in sempiternum, et in die agnitionis invenies firmamentum.	2020-04-20	Ecclesiasticus_Iesu_filii_Sirach
1100000686	volatilia ad sibi similia conveniunt: et veritas ad eos qui operantur illam revertetur.	2020-04-20	Ecclesiasticus_Iesu_filii_Sirach
1100000687	leo venationi insidiatur semper: sic peccata operantibus iniquitates.	2020-04-20	Ecclesiasticus_Iesu_filii_Sirach
1100000688	homo sanctus in sapientia manet sicut sol: nam stultus sicut luna mutatur.	2020-04-20	Ecclesiasticus_Iesu_filii_Sirach
1100000689	in medio insensatorum serva verbum tempori: in medio autem cogitantium assiduus esto.	2020-04-20	Ecclesiasticus_Iesu_filii_Sirach
1100000690	narratio peccantium odiosa, et risus illorum in deliciis peccati.	2020-04-20	Ecclesiasticus_Iesu_filii_Sirach
1100000691	loquela multum iurans horripilationem capiti statuet, et irreverentia ipsius obturatio aurium.	2020-04-20	Ecclesiasticus_Iesu_filii_Sirach
1100000692	effusio sanguinis in rixa superborum, et maledictio illorum auditus gravis.	2020-04-20	Ecclesiasticus_Iesu_filii_Sirach
1100000693	qui denudat arcana amici fidem perdit, et non inveniet amicum ad animum suum.	2020-04-20	Ecclesiasticus_Iesu_filii_Sirach
1100000694	dilige proximum, et coniungere fide cum illo.	2020-04-20	Ecclesiasticus_Iesu_filii_Sirach
1100000695	quod si denudaveris absconsa illius, non persequeris post eum.	2020-04-20	Ecclesiasticus_Iesu_filii_Sirach
1100000696	sicut enim homo qui perdit amicum suum, sic et qui perdit amicitiam proximi sui.	2020-04-20	Ecclesiasticus_Iesu_filii_Sirach
1100000697	et sicut qui dimittit avem de manu sua, sic dereliquisti proximum tuum, et non eum capies.	2020-04-20	Ecclesiasticus_Iesu_filii_Sirach
1100000698	non illum sequaris, quoniam longe abest: effugit enim quasi caprea de laqueo, quoniam vulnerata est anima eius: ultra eum non poteris colligare.	2020-04-20	Ecclesiasticus_Iesu_filii_Sirach
1100000699	et maledicti est concordatio: denudare autem amici mysteria, desperatio est animae infelicis.	2020-04-20	Ecclesiasticus_Iesu_filii_Sirach
1100000700	annuens oculo fabricat iniqua, et nemo eum abiiciet.	2020-04-20	Ecclesiasticus_Iesu_filii_Sirach
1100000701	in conspectu oculorum tuorum condulcabit os suum, et super sermones tuos admirabitur: novissime autem pervertet os suum, et in verbis tuis dabit scandalum.	2020-04-20	Ecclesiasticus_Iesu_filii_Sirach
1100000702	multa odivi, et non coaequavi ei, et dominus odiet illum.	2020-04-20	Ecclesiasticus_Iesu_filii_Sirach
1100000703	qui in altum mittit lapidem, super caput eius cadet: et plaga dolosa dolosi dividet vulnera.	2020-04-20	Ecclesiasticus_Iesu_filii_Sirach
1100000704	et qui foveam fodit incidet in eam: et qui statuit lapidem proximo offendet in eo: et qui laqueum alii ponit, peribit in illo.	2020-04-20	Ecclesiasticus_Iesu_filii_Sirach
1100000705	facienti nequissimum consilium, super ipsum devolvetur, et non agnoscet unde adveniat illi.	2020-04-20	Ecclesiasticus_Iesu_filii_Sirach
1100000706	illusio et improperium superborum, et vindicta sicut leo insidiabitur illi.	2020-04-20	Ecclesiasticus_Iesu_filii_Sirach
1100000707	laqueo peribunt qui oblectantur casu iustorum, dolor autem consumet illos antequam moriantur.	2020-04-20	Ecclesiasticus_Iesu_filii_Sirach
1100000708	ira et furor utraque execrabilia sunt, et vir peccator continens erit illorum.	2020-04-20	Ecclesiasticus_Iesu_filii_Sirach
1100000709	caput 28 qui vindicari vult, a domino inveniet vindictam, et peccata illius servans servabit.	2020-04-20	Ecclesiasticus_Iesu_filii_Sirach
1100000710	relinque proximo tuo nocenti te, et tunc deprecanti tibi peccata solventur.	2020-04-20	Ecclesiasticus_Iesu_filii_Sirach
1100000711	homo homini reservat iram, et a deo quaerit medelam: in hominem similem sibi non habet misericordiam, et de peccatis suis deprecatur.	2020-04-20	Ecclesiasticus_Iesu_filii_Sirach
1100000712	ipse cum caro sit reservat iram, et propitiationem petit a deo: quis exorabit pro delictis illius? memento novissimorum, et desine inimicari: tabitudo enim et mors imminent in mandatis eius.	2020-04-20	Ecclesiasticus_Iesu_filii_Sirach
1100000713	memorare timorem dei, et non irascaris proximo.	2020-04-20	Ecclesiasticus_Iesu_filii_Sirach
1100000714	memorare testamentum altissimi, et despice ignorantiam proximi.	2020-04-20	Ecclesiasticus_Iesu_filii_Sirach
1100000715	abstine te a lite, et minues peccata.	2020-04-20	Ecclesiasticus_Iesu_filii_Sirach
1100000716	homo enim iracundus incendit litem, et vir peccator turbabit amicos, et in medio pacem habentium immittet inimicitiam.	2020-04-20	Ecclesiasticus_Iesu_filii_Sirach
1100000717	secundum enim ligna silvae sic ignis exardescit: et secundum virtutem hominis sic iracundia illius erit, et secundum substantiam suam exaltabit iram suam.	2020-04-20	Ecclesiasticus_Iesu_filii_Sirach
1100000718	certamen festinatum incendit ignem, et lis festinans effundit sanguinem: et lingua testificans adducit mortem.	2020-04-20	Ecclesiasticus_Iesu_filii_Sirach
1100000719	si sufflaveris in scintillam, quasi ignis exardebit: et si exspueris super illam, extinguetur: utraque ex ore proficiscuntur.	2020-04-20	Ecclesiasticus_Iesu_filii_Sirach
1100000720	susurro et bilinguis maledictus, multos enim turbabit pacem habentes.	2020-04-20	Ecclesiasticus_Iesu_filii_Sirach
1100000721	lingua tertia multos commovit, et dispersit illos de gente in gentem.	2020-04-20	Ecclesiasticus_Iesu_filii_Sirach
1100000722	civitates muratas divitum destruxit, et domus magnatorum effodit.	2020-04-20	Ecclesiasticus_Iesu_filii_Sirach
1100000723	virtutes populorum concidit, et gentes fortes dissolvit.	2020-04-20	Ecclesiasticus_Iesu_filii_Sirach
1100000724	lingua tertia mulieres viratas eiecit, et privavit illas laboribus suis.	2020-04-20	Ecclesiasticus_Iesu_filii_Sirach
1100000725	qui respicit illam non habebit requiem, nec habebit amicum in quo requiescat.	2020-04-20	Ecclesiasticus_Iesu_filii_Sirach
1100000726	flagelli plaga livorem facit: plaga autem linguae comminuet ossa.	2020-04-20	Ecclesiasticus_Iesu_filii_Sirach
1100000727	multi ceciderunt in ore gladii: sed non sic quasi qui interierunt per linguam suam.	2020-04-20	Ecclesiasticus_Iesu_filii_Sirach
1100000728	beatus qui tectus est a lingua nequam, qui in iracundiam illius non transivit, et qui non attraxit iugum illius, et in vinculis eius non est ligatus: iugum enim illius iugum ferreum est, et vinculum illius vinculum aereum est; mors illius mors nequissima: et utilis potius infernus quam illa.	2020-04-20	Ecclesiasticus_Iesu_filii_Sirach
1100000729	perseverantia illius non permanebit, sed obtinebit vias iniustorum, et in flamma sua non comburet iustos.	2020-04-20	Ecclesiasticus_Iesu_filii_Sirach
1100000730	qui relinquunt deum incident in illam, et exardebit in illis, et non extinguetur, et immittetur in illos quasi leo, et quasi pardus laedet illos.	2020-04-20	Ecclesiasticus_Iesu_filii_Sirach
1100000731	sepi aures tuas spinis: linguam nequam noli audire: et ori tuo facito ostia et seras.	2020-04-20	Ecclesiasticus_Iesu_filii_Sirach
1100000732	aurum tuum et argentum tuum confla, et verbis tuis facito stateram, et frenos ori tuo rectos: et attende ne forte labaris in lingua, et cadas in conspectu inimicorum insidiantium tibi, et sit casus tuus insanabilis in mortem.	2020-04-20	Ecclesiasticus_Iesu_filii_Sirach
1100000733	caput 29 qui facit misericordiam foeneratur proximo suo: et qui praevalet manu mandata servat.	2020-04-20	Ecclesiasticus_Iesu_filii_Sirach
1100000734	foenerare proximo tuo in tempore necessitatis illius: et iterum redde proximo in tempore suo.	2020-04-20	Ecclesiasticus_Iesu_filii_Sirach
1100000735	confirma verbum, et fideliter age cum illo: et in omni tempore invenies quod tibi necessarium est.	2020-04-20	Ecclesiasticus_Iesu_filii_Sirach
1100000736	multi quasi inventionem aestimaverunt foenus, et praestiterunt molestiam his qui se adiuverunt.	2020-04-20	Ecclesiasticus_Iesu_filii_Sirach
1100000737	donec accipiant, osculantur manus dantis, et in promissionibus humiliant vocem suam: et in tempore redditionis postulabit tempus, et loquetur verba taedii et murmurationum, et tempus causabitur.	2020-04-20	Ecclesiasticus_Iesu_filii_Sirach
1100000738	si autem potuerit reddere, adversabitur: solidi vix reddet dimidium, et computabit illud quasi inventionem: sin autem, fraudabit illum pecunia sua, et possidebit illum inimicum gratis: et convitia et maledicta reddet illi, et pro honore et beneficio reddet illi contumeliam.	2020-04-20	Ecclesiasticus_Iesu_filii_Sirach
1100000739	multi non causa nequitiae non foenerati sunt, sed fraudari gratis timuerunt.	2020-04-20	Ecclesiasticus_Iesu_filii_Sirach
1100000740	verumtamen super humilem animo fortior esto, et pro eleemosyna non trahas illum.	2020-04-20	Ecclesiasticus_Iesu_filii_Sirach
1100000741	propter mandatum assume pauperem, et propter inopiam eius ne dimittas eum vacuum.	2020-04-20	Ecclesiasticus_Iesu_filii_Sirach
1100000742	perde pecuniam propter fratrem et amicum tuum, et non abscondas illam sub lapide in perditionem.	2020-04-20	Ecclesiasticus_Iesu_filii_Sirach
1100000743	pone thesaurum tuum in praeceptis altissimi, et proderit tibi magis quam aurum.	2020-04-20	Ecclesiasticus_Iesu_filii_Sirach
1100000744	conclude eleemosynam in corde pauperis, et haec pro te exorabit ab omni malo.	2020-04-20	Ecclesiasticus_Iesu_filii_Sirach
1100000745	super scutum potentiset super lanceam adversus inimicum tuum pugnabit.	2020-04-20	Ecclesiasticus_Iesu_filii_Sirach
1100000746	vir bonus fidem facit pro proximo suo: et qui perdiderit confusionem derelinquet sibi.	2020-04-20	Ecclesiasticus_Iesu_filii_Sirach
1100000747	gratiam fideiussoris ne obliviscaris: dedit enim pro te animam suam.	2020-04-20	Ecclesiasticus_Iesu_filii_Sirach
1100000748	repromissorem fugit peccator et immundus.	2020-04-20	Ecclesiasticus_Iesu_filii_Sirach
1100000749	bona repromissoris sibi ascribit peccator: et ingratus sensu derelinquet liberantem se.	2020-04-20	Ecclesiasticus_Iesu_filii_Sirach
1100000750	vir repromittit de proximo suo: et cum perdiderit reverentiam, derelinquetur ab eo.	2020-04-20	Ecclesiasticus_Iesu_filii_Sirach
1100000751	repromissio nequissima multos perdidit dirigentes, et commovit illos quasi fluctus maris.	2020-04-20	Ecclesiasticus_Iesu_filii_Sirach
1100000752	viros potentes gyrans migrare fecit, et vagati sunt in gentibus alienis.	2020-04-20	Ecclesiasticus_Iesu_filii_Sirach
1100000753	peccator transgrediens mandatum domini incidet in promissionem nequam: et qui conatur multa agere incidet in iudicium.	2020-04-20	Ecclesiasticus_Iesu_filii_Sirach
1100000754	recupera proximum secundum virtutem tuam, et attende tibi ne incidas.	2020-04-20	Ecclesiasticus_Iesu_filii_Sirach
1100000755	initium vitae hominis, aqua et panis, et vestimentum, et domus protegens turpitudinem.	2020-04-20	Ecclesiasticus_Iesu_filii_Sirach
1100000756	melior est victus pauperis sub tegmine asserum quam epulae splendidae in peregre sine domicilio.	2020-04-20	Ecclesiasticus_Iesu_filii_Sirach
1100000757	minimum pro magno placeat tibi, et improperium peregrinationis non audies.	2020-04-20	Ecclesiasticus_Iesu_filii_Sirach
1100000758	vita nequam hospitandi de domo in domum: et ubi hospitabitur non fiducialiter aget, nec aperiet os.	2020-04-20	Ecclesiasticus_Iesu_filii_Sirach
1100000759	hospitabitur, et pascet, et potabit ingratos, et ad haec amara audiet: transi, hospes, et orna mensam, et quae in manu habes ciba ceteros.	2020-04-20	Ecclesiasticus_Iesu_filii_Sirach
1100000760	exi a facie honoris amicorum meorum: necessitudine domus meae hospitio mihi factus est frater.	2020-04-20	Ecclesiasticus_Iesu_filii_Sirach
1100000761	gravia haec homini habenti sensum: correptio domus, et improperium foeneratoris.	2020-04-20	Ecclesiasticus_Iesu_filii_Sirach
1100000762	caput 30 qui diligit filium suum assiduat illi flagella, ut laetetur in novissimo suo, et non palpet proximorum ostia.	2020-04-20	Ecclesiasticus_Iesu_filii_Sirach
1100000763	qui docet filium suum laudabitur in illo, et in medio domesticorum in illo gloriabitur.	2020-04-20	Ecclesiasticus_Iesu_filii_Sirach
1100000764	qui docet filium suum in zelum mittit inimicum, et in medio amicorum gloriabitur in illo.	2020-04-20	Ecclesiasticus_Iesu_filii_Sirach
1100000765	mortuus est pater eius, et quasi non est mortuus: similem enim reliquit sibi post se.	2020-04-20	Ecclesiasticus_Iesu_filii_Sirach
1100000766	in vita sua vidit, et laetatus est in illo: in obitu suo non est contristatus, nec confusus est coram inimicis: reliquit enim defensorem domus contra inimicos, et amicis reddentem gratiam.	2020-04-20	Ecclesiasticus_Iesu_filii_Sirach
1100000767	pro animabus filiorum colligabit vulnera sua, et super omnem vocem turbabuntur viscera eius.	2020-04-20	Ecclesiasticus_Iesu_filii_Sirach
1100000768	equus indomitus evadit durus, et filius remissus evadet praeceps.	2020-04-20	Ecclesiasticus_Iesu_filii_Sirach
1100000769	lacta filium, et paventem te faciet: lude cum eo, et contristabit te.	2020-04-20	Ecclesiasticus_Iesu_filii_Sirach
1100000770	non corrideas illi, ne doleas, et in novissimo obstupescent dentes tui.	2020-04-20	Ecclesiasticus_Iesu_filii_Sirach
1100000771	non des illi potestatem in iuventute, et ne despicias cogitatus illius.	2020-04-20	Ecclesiasticus_Iesu_filii_Sirach
1100000772	curva cervicem eius in iuventute, et tunde latera eius dum infans est, ne forte induret, et non credat tibi, et erit tibi dolor animae.	2020-04-20	Ecclesiasticus_Iesu_filii_Sirach
1100000773	doce filium tuum, et operare in illo, ne in turpitudinem illius offendas.	2020-04-20	Ecclesiasticus_Iesu_filii_Sirach
1100000774	melior est pauper sanus, et fortis viribus, quam dives imbecillis et flagellatus malitia.	2020-04-20	Ecclesiasticus_Iesu_filii_Sirach
1100000775	salus animae in sanctitate iustitiae melior est omni auro et argento: et corpus validum quam census immensus.	2020-04-20	Ecclesiasticus_Iesu_filii_Sirach
1100000776	non est census super censum salutis corporis, et non est oblectamentum super cordis gaudium.	2020-04-20	Ecclesiasticus_Iesu_filii_Sirach
1100000777	melior est mors quam vita amara, et requies aeterna quam languor perseverans.	2020-04-20	Ecclesiasticus_Iesu_filii_Sirach
1100000778	bona abscondita in ore clauso, quasi appositiones epularum circumpositae sepulchro.	2020-04-20	Ecclesiasticus_Iesu_filii_Sirach
1100000779	quid proderit libatio idolo? nec enim manducabit, nec odorabit.	2020-04-20	Ecclesiasticus_Iesu_filii_Sirach
1100000780	sic qui effugatur a domino, portans mercedes iniquitatis: videns oculis et ingemiscens, sicut spado complectens virginem, et suspirans.	2020-04-20	Ecclesiasticus_Iesu_filii_Sirach
1100000781	tristitiam non des animae tuae, et non affligas temetipsum in consilio tuo.	2020-04-20	Ecclesiasticus_Iesu_filii_Sirach
1100000782	iucunditas cordis, haec est vita hominis, et thesaurus sine defectione sanctitatis: et exsultatio viri est longaevitas.	2020-04-20	Ecclesiasticus_Iesu_filii_Sirach
1100000783	miserere animae tuae placens deo, et contine: congrega cor tuum in sanctitate eius, et tristitiam longe repelle a te.	2020-04-20	Ecclesiasticus_Iesu_filii_Sirach
1100000784	multos enim occidit tristitia, et non est utilitas in illa.	2020-04-20	Ecclesiasticus_Iesu_filii_Sirach
1100000785	zelus et iracundia minuunt dies, et ante tempus senectam adducet cogitatus.	2020-04-20	Ecclesiasticus_Iesu_filii_Sirach
1100000786	splendidum cor et bonum in epulis est: epulae enim illius diligenter fiunt.	2020-04-20	Ecclesiasticus_Iesu_filii_Sirach
1100000787	caput 31 vigilia honestatis tabefaciet carnes, et cogitatus illius auferet somnum.	2020-04-20	Ecclesiasticus_Iesu_filii_Sirach
1100000788	cogitatus praescientiae avertit sensum, et infirmitas gravis sobriam facit animam.	2020-04-20	Ecclesiasticus_Iesu_filii_Sirach
1100000789	laboravit dives in congregatione substantiae, et in requie sua replebitur bonis suis.	2020-04-20	Ecclesiasticus_Iesu_filii_Sirach
1100000790	laboravit pauper in diminutione victus, et in fine inops fit.	2020-04-20	Ecclesiasticus_Iesu_filii_Sirach
1100000791	qui aurum diligit non iustificabitur, et qui insequitur consumptionem replebitur ex ea.	2020-04-20	Ecclesiasticus_Iesu_filii_Sirach
1100000792	multi dati sunt in auri casus, et facta est in specie ipsius perditio illorum.	2020-04-20	Ecclesiasticus_Iesu_filii_Sirach
1100000793	lignum offensionis est aurum sacrificantium: vae illis qui sectantur illud! et omnis imprudens deperiet in illo.	2020-04-20	Ecclesiasticus_Iesu_filii_Sirach
1100000794	beatus dives qui inventus est sine macula, et qui post aurum non abiit, nec speravit in pecunia et thesauris.	2020-04-20	Ecclesiasticus_Iesu_filii_Sirach
1100000795	quis est hic?  et laudabimus eum: fecit enim mirabilia in vita sua.	2020-04-20	Ecclesiasticus_Iesu_filii_Sirach
1100000796	qui probatus est in illo, et perfectus est, erit illi gloria aeterna: qui potuit transgredi, et non est transgressus; facere mala, et non fecit.	2020-04-20	Ecclesiasticus_Iesu_filii_Sirach
1100000797	ideo stabilita sunt bona illius in domino, et eleemosynas illius enarrabit omnis ecclesia sanctorum.	2020-04-20	Ecclesiasticus_Iesu_filii_Sirach
1100000798	supra mensam magnam sedisti? non aperias super illam faucem tuam prior.	2020-04-20	Ecclesiasticus_Iesu_filii_Sirach
1100000799	non dicas sic: multa sunt, quae super illam sunt.	2020-04-20	Ecclesiasticus_Iesu_filii_Sirach
1100000800	memento quoniam malus est oculus nequam.	2020-04-20	Ecclesiasticus_Iesu_filii_Sirach
1100000801	nequius oculo quid creatum est? ideo ab omni facie sua lacrimabitur, cum viderit.	2020-04-20	Ecclesiasticus_Iesu_filii_Sirach
1100000802	ne extendas manum tuam prior, et invidia contaminatus erubescas.	2020-04-20	Ecclesiasticus_Iesu_filii_Sirach
1100000803	ne comprimaris in convivio.	2020-04-20	Ecclesiasticus_Iesu_filii_Sirach
1100000804	intellige quae sunt proximi tui ex teipso.	2020-04-20	Ecclesiasticus_Iesu_filii_Sirach
1100000805	utere quasi homo frugi his quae tibi apponuntur: ne, cum manducas multum, odio habearis.	2020-04-20	Ecclesiasticus_Iesu_filii_Sirach
1100000806	cessa prior causa disciplinae: et noli nimius esse, ne forte offendas.	2020-04-20	Ecclesiasticus_Iesu_filii_Sirach
1100000807	et si in medio multorum sedisti, prior illis ne extendas manum tuam, nec prior poscas bibere.	2020-04-20	Ecclesiasticus_Iesu_filii_Sirach
1100000808	quam sufficiens est homini eruditio vinum exiguum! et in dormiendo non laborabis ab illo, et non senties dolorem.	2020-04-20	Ecclesiasticus_Iesu_filii_Sirach
1100000809	vigilia, cholera et tortura viro infrunito, somnus sanitatis in homine parco: dormiet usque mane, et anima illius cum ipso delectabitur.	2020-04-20	Ecclesiasticus_Iesu_filii_Sirach
1100000810	et si coactus fueris in edendo multum, surge e medio, evome, et refrigerabit te, et non adduces corpori tuo infirmitatem.	2020-04-20	Ecclesiasticus_Iesu_filii_Sirach
1100000811	audi me, fili, et ne spernas me, et in novissimo invenies verba mea.	2020-04-20	Ecclesiasticus_Iesu_filii_Sirach
1100000812	in omnibus operibus tuis esto velox, et omnis infirmitas non occurret tibi.	2020-04-20	Ecclesiasticus_Iesu_filii_Sirach
1100000813	splendidum in panibus benedicent labia multorum, et testimonium veritatis illius fidele.	2020-04-20	Ecclesiasticus_Iesu_filii_Sirach
1100000814	nequissimo in pane murmurabit civitas, et testimonium nequitiae illius verum est.	2020-04-20	Ecclesiasticus_Iesu_filii_Sirach
1100000815	diligentes in vino noli provocare: multos enim exterminavit vinum.	2020-04-20	Ecclesiasticus_Iesu_filii_Sirach
1100000816	ignis probat ferrum durum: sic vinum corda superborum arguet in ebrietate potatum.	2020-04-20	Ecclesiasticus_Iesu_filii_Sirach
1100000817	aequa vita hominibus vinum in sobrietate: si bibas illud moderate, eris sobrius.	2020-04-20	Ecclesiasticus_Iesu_filii_Sirach
1100000818	quae vita est ei qui minuitur vino? quid defraudat vitam?  mors.	2020-04-20	Ecclesiasticus_Iesu_filii_Sirach
1100000819	vinum in iucunditatem creatum est, et non in ebrietatem ab initio.	2020-04-20	Ecclesiasticus_Iesu_filii_Sirach
1100000820	exsultatio animae et cordis vinum moderate potatum.	2020-04-20	Ecclesiasticus_Iesu_filii_Sirach
1100000821	sanitas est animae et corpori sobrius potus.	2020-04-20	Ecclesiasticus_Iesu_filii_Sirach
1100000822	vinum multum potatum irritationem, et iram, et ruinas multas facit.	2020-04-20	Ecclesiasticus_Iesu_filii_Sirach
1100000823	amaritudo animae vinum multum potatum.	2020-04-20	Ecclesiasticus_Iesu_filii_Sirach
1100000824	ebrietatis animositas, imprudentis offensio, minorans virtutem, et faciens vulnera.	2020-04-20	Ecclesiasticus_Iesu_filii_Sirach
1100000825	in convivio vini non arguas proximum, et non despicias eum in iucunditate illius.	2020-04-20	Ecclesiasticus_Iesu_filii_Sirach
1100000826	verba improperii non dicas illi, et non premas illum repetendo.	2020-04-20	Ecclesiasticus_Iesu_filii_Sirach
1100000827	caput 32 rectorem te posuerunt?  noli extolli: esto in illis quasi unus ex ipsis.	2020-04-20	Ecclesiasticus_Iesu_filii_Sirach
1100000828	curam illorum habe, et sic conside, et omni cura tua explicita recumbe: ut laeteris propter illos, et ornamentum gratiae accipias coronam, et dignationem consequaris corrogationis.	2020-04-20	Ecclesiasticus_Iesu_filii_Sirach
1100000829	loquere maior natu: decet enim te primum verbum diligenti scientia, et non impedias musicam.	2020-04-20	Ecclesiasticus_Iesu_filii_Sirach
1100000830	ubi auditus non est, non effundas sermonem, et importune noli extolli in sapientia tua.	2020-04-20	Ecclesiasticus_Iesu_filii_Sirach
1100000831	gemmula carbunculi in ornamento auri, et comparatio musicorum in convivio vini.	2020-04-20	Ecclesiasticus_Iesu_filii_Sirach
1100000832	sicut in fabricatione auri signum est smaragdi, sic numerus musicorum in iucundo et moderato vino.	2020-04-20	Ecclesiasticus_Iesu_filii_Sirach
1100000833	audi tacens, et pro reverentia accedet tibi bona gratia.	2020-04-20	Ecclesiasticus_Iesu_filii_Sirach
1100000834	adolescens, loquere in tua causa vix.	2020-04-20	Ecclesiasticus_Iesu_filii_Sirach
1100000835	si bis interrogatus fueris, habeat caput responsum tuum.	2020-04-20	Ecclesiasticus_Iesu_filii_Sirach
1100000836	in multis esto quasi inscius, et audi tacens simul et quaerens.	2020-04-20	Ecclesiasticus_Iesu_filii_Sirach
1100000837	in medio magnatorum non praesumas: et ubi sunt senes non multum loquaris.	2020-04-20	Ecclesiasticus_Iesu_filii_Sirach
1100000838	ante grandinem praeibit coruscatio: et ante verecundiam praeibit gratia, et pro reverentia accedet tibi bona gratia.	2020-04-20	Ecclesiasticus_Iesu_filii_Sirach
1100000839	et hora surgendi non te trices: praecurre autem prior in domum tuam, et illic avocare, et illic lude, et age conceptiones tuas, et non in delictis et verbo superbo: et super his omnibus benedicito dominum, qui fecit, et inebriantem te ab omnibus bonis suis.	2020-04-20	Ecclesiasticus_Iesu_filii_Sirach
1100000840	qui timet dominum excipiet doctrinam eius: et qui vigilaverint ad illum invenient benedictionem.	2020-04-20	Ecclesiasticus_Iesu_filii_Sirach
1100000841	qui quaerit legem replebitur ab ea, et qui insidiose agit scandalizabitur in ea.	2020-04-20	Ecclesiasticus_Iesu_filii_Sirach
1100000842	qui timent dominum invenient iudicium iustum, et iustitias quasi lumen accendent.	2020-04-20	Ecclesiasticus_Iesu_filii_Sirach
1100000843	peccator homo vitabit correptionem, et secundum voluntatem suam inveniet comparationem.	2020-04-20	Ecclesiasticus_Iesu_filii_Sirach
1100000844	vir consilii non disperdet intelligentiam: alienus et superbus non pertimescet timorem: etiam postquam fecit cum eo sine consilio, et suis insectationibus arguetur.	2020-04-20	Ecclesiasticus_Iesu_filii_Sirach
1100000845	fili, sine consilio nihil facias, et post factum non poenitebis.	2020-04-20	Ecclesiasticus_Iesu_filii_Sirach
1100000846	in via ruinae non eas, et non offendes in lapides: nec credas te viae laboriosae, ne ponas animae tuae scandalum.	2020-04-20	Ecclesiasticus_Iesu_filii_Sirach
1100000847	et a filiis tuis cave, et a domesticis tuis attende.	2020-04-20	Ecclesiasticus_Iesu_filii_Sirach
1100000848	in omni opere tuo crede ex fide animae tuae, hoc est enim conservatio mandatorum.	2020-04-20	Ecclesiasticus_Iesu_filii_Sirach
1100000849	qui credit deo attendit mandatis: et qui confidit in illo non minorabitur.	2020-04-20	Ecclesiasticus_Iesu_filii_Sirach
1100000850	caput 33 timenti dominum non occurrent mala: sed in tentatione deus illum conservabit, et liberabit a malis.	2020-04-20	Ecclesiasticus_Iesu_filii_Sirach
1100000851	sapiens non odit mandata et iustitias, et non illidetur quasi in procella navis.	2020-04-20	Ecclesiasticus_Iesu_filii_Sirach
1100000852	homo sensatus credit legi dei, et lex illi fidelis.	2020-04-20	Ecclesiasticus_Iesu_filii_Sirach
1100000853	qui interrogationem manifestat parabit verbum, et sic deprecatus exaudietur: et conservabit disciplinam, et tunc respondebit.	2020-04-20	Ecclesiasticus_Iesu_filii_Sirach
1100000854	praecordia fatui quasi rota carri, et quasi axis versatilis cogitatus illius.	2020-04-20	Ecclesiasticus_Iesu_filii_Sirach
1100000855	equus emissarius, sic et amicus subsannator: sub omni supra sedente hinnit.	2020-04-20	Ecclesiasticus_Iesu_filii_Sirach
1100000856	quare dies diem superat, et iterum lux lucem, et annus annum a sole? a domini scientia separati sunt, facto sole, et praeceptum custodiente.	2020-04-20	Ecclesiasticus_Iesu_filii_Sirach
1100000857	et immutavit tempora, et dies festos ipsorum, et in illis dies festos celebraverunt ad horam.	2020-04-20	Ecclesiasticus_Iesu_filii_Sirach
1100000858	ex ipsis exaltavit et magnificavit deus, et ex ipsis posuit in numerum dierum: et omnes homines de solo et ex terra unde creatus est adam.	2020-04-20	Ecclesiasticus_Iesu_filii_Sirach
1100000859	in multitudine disciplinae dominus separavit eos, et immutavit vias eorum.	2020-04-20	Ecclesiasticus_Iesu_filii_Sirach
1100000860	ex ipsis benedixit et exaltavit, et ex ipsis sanctificavit, et ad se applicavit, et ex ipsis maledixit, et humiliavit, et convertit illos a separatione ipsorum.	2020-04-20	Ecclesiasticus_Iesu_filii_Sirach
1100000861	quasi lutum figuli in manu ipsius, plasmare illud et disponere.	2020-04-20	Ecclesiasticus_Iesu_filii_Sirach
1100000862	omnes viae eius secundum dispositionem eius: sic homo in manu illius qui se fecit, et reddet illi secundum iudicium suum.	2020-04-20	Ecclesiasticus_Iesu_filii_Sirach
1100000863	contra malum bonum est, et contra mortem vita: sic et contra virum iustum peccator, et sic intuere in omnia opera altissimi, duo et duo, et unum contra unum.	2020-04-20	Ecclesiasticus_Iesu_filii_Sirach
1100000864	et ego novissimus evigilavi, et quasi qui colligit acinos post vindemiatores.	2020-04-20	Ecclesiasticus_Iesu_filii_Sirach
1100000865	in benedictione dei et ipse speravi, et quasi qui vindemiat replevi torcular.	2020-04-20	Ecclesiasticus_Iesu_filii_Sirach
1100000866	respicite quoniam non mihi soli laboravi, sed omnibus exquirentibus disciplinam.	2020-04-20	Ecclesiasticus_Iesu_filii_Sirach
1100000867	audite me, magnates et omnes populi: et rectores ecclesiae, auribus percipite.	2020-04-20	Ecclesiasticus_Iesu_filii_Sirach
1100000868	filio et mulieri, fratri et amico, non des potestatem super te in vita tua: et non dederis alii possessionem tuam, ne forte poeniteat te, et depreceris pro illis.	2020-04-20	Ecclesiasticus_Iesu_filii_Sirach
1100000869	dum adhuc superes et aspiras, non immutabit te omnis caro.	2020-04-20	Ecclesiasticus_Iesu_filii_Sirach
1100000870	melius est enim ut filii tui te rogent, quam te respicere in manus filiorum tuorum.	2020-04-20	Ecclesiasticus_Iesu_filii_Sirach
1100000871	in omnibus operibus tuis praecellens esto.	2020-04-20	Ecclesiasticus_Iesu_filii_Sirach
1100000872	ne dederis maculam in gloria tua.	2020-04-20	Ecclesiasticus_Iesu_filii_Sirach
1100000873	in die consummationis dierum vitae tuae, et in tempore exitus tui, distribue haereditatem tuam.	2020-04-20	Ecclesiasticus_Iesu_filii_Sirach
1100000874	cibaria, et virga, et onus asino: panis, et disciplina, et opus servo.	2020-04-20	Ecclesiasticus_Iesu_filii_Sirach
1100000875	operatur in disciplina, et quaerit requiescere: laxa manus illi, et quaerit libertatem.	2020-04-20	Ecclesiasticus_Iesu_filii_Sirach
1100000876	iugum et lorum curvant collum durum, et servum inclinant operationes assiduae.	2020-04-20	Ecclesiasticus_Iesu_filii_Sirach
1100000877	servo malevolo tortura et compedes: mitte illum in operationem, ne vacet: multam enim malitiam docuit otiositas.	2020-04-20	Ecclesiasticus_Iesu_filii_Sirach
1100000878	in opera constitue eum: sic enim condecet illum.	2020-04-20	Ecclesiasticus_Iesu_filii_Sirach
1100000879	quod si non obaudierit, curva illum compedibus, et non amplifices super omnem carnem: verum sine iudicio nihil facias grave.	2020-04-20	Ecclesiasticus_Iesu_filii_Sirach
1100000880	si est tibi servus fidelis, sit tibi quasi anima tua: quasi fratrem sic eum tracta, quoniam in sanguine animae comparasti illum.	2020-04-20	Ecclesiasticus_Iesu_filii_Sirach
1100000881	si laeseris eum iniuste, in fugam convertetur: et si extollens discesserit, quem quaeras et in qua via quaeras illum nescis.	2020-04-20	Ecclesiasticus_Iesu_filii_Sirach
1100000882	caput 34 vana spes et mendacium viro insensato: et somnia extollunt imprudentes.	2020-04-20	Ecclesiasticus_Iesu_filii_Sirach
1100000883	quasi qui apprehendit umbram et persequitur ventum, sic et qui attendit ad visa mendacia.	2020-04-20	Ecclesiasticus_Iesu_filii_Sirach
1100000884	hoc secundum hoc visio somniorum, ante faciem hominis similitudo hominis.	2020-04-20	Ecclesiasticus_Iesu_filii_Sirach
1100000885	ab immundo, quid mundabitur? et a mendace, quid verum dicetur? divinatio erroris, et auguria mendacia, et somnia malefacientium, vanitas est: et sicut parturientis, cor tuum phantasias patitur.	2020-04-20	Ecclesiasticus_Iesu_filii_Sirach
1100000886	nisi ab altissimo fuerit emissa visitatio, ne dederis in illis cor tuum: multos enim errare fecerunt somnia, et exciderunt sperantes in illis.	2020-04-20	Ecclesiasticus_Iesu_filii_Sirach
1100000887	sine mendacio consummabitur verbum legis, et sapientia in ore fidelis complanabitur.	2020-04-20	Ecclesiasticus_Iesu_filii_Sirach
1100000888	qui non est tentatus quid scit? vir in multis expertus cogitabit multa: et qui multa didicit enarrabit intellectum.	2020-04-20	Ecclesiasticus_Iesu_filii_Sirach
1100000889	qui non est expertus pauca recognoscit: qui autem in multis factus est, multiplicat malitiam.	2020-04-20	Ecclesiasticus_Iesu_filii_Sirach
1100000890	qui tentatus non est qualia scit? qui implanatus est abundabit nequitia.	2020-04-20	Ecclesiasticus_Iesu_filii_Sirach
1100000891	multa vidi errando, et plurimas verborum consuetudines.	2020-04-20	Ecclesiasticus_Iesu_filii_Sirach
1100000892	aliquoties usque ad mortem periclitatus sum horum causa, et liberatus sum gratia dei.	2020-04-20	Ecclesiasticus_Iesu_filii_Sirach
1100000893	spiritus timentium deum quaeritur, et in respectu illius benedicetur.	2020-04-20	Ecclesiasticus_Iesu_filii_Sirach
1100000894	spes enim illorum in salvantem illos, et oculi dei in diligentes se.	2020-04-20	Ecclesiasticus_Iesu_filii_Sirach
1100000895	qui timet dominum nihil trepidabit: et non pavebit, quoniam ipse est spes eius.	2020-04-20	Ecclesiasticus_Iesu_filii_Sirach
1100000896	timentis dominum, beata est anima eius.	2020-04-20	Ecclesiasticus_Iesu_filii_Sirach
1100000897	ad quem respicit, et quis est fortitudo eius? oculi domini super timentes eum: protector potentiae, firmamentum virtutis, tegimen ardoris, et umbraculum meridiani: deprecatio offensionis, et adiutorium casus: exaltans animam, et illuminans oculos, dans sanitatem, et vitam, et benedictionem.	2020-04-20	Ecclesiasticus_Iesu_filii_Sirach
1100000898	immolantis ex iniquo oblatio est maculata, et non sunt beneplacitae subsannationes iniustorum.	2020-04-20	Ecclesiasticus_Iesu_filii_Sirach
1100000899	dominus solus sustinentibus se in via veritatis et iustitiae.	2020-04-20	Ecclesiasticus_Iesu_filii_Sirach
1100000900	dona iniquorum non probat altissimus, nec respicit in oblationes iniquorum, nec in multitudine sacrificiorum eorum propitiabitur peccatis.	2020-04-20	Ecclesiasticus_Iesu_filii_Sirach
1100000901	qui offert sacrificium ex substantia pauperum, quasi qui victimat filium in conspectu patris sui.	2020-04-20	Ecclesiasticus_Iesu_filii_Sirach
1100000902	panis egentium vita pauperum est: qui defraudat illum homo sanguinis est.	2020-04-20	Ecclesiasticus_Iesu_filii_Sirach
1100000903	qui aufert in sudore panem, quasi qui occidit proximum suum.	2020-04-20	Ecclesiasticus_Iesu_filii_Sirach
1100000904	qui effundit sanguinem, et qui fraudem facit mercenario, fratres sunt.	2020-04-20	Ecclesiasticus_Iesu_filii_Sirach
1100000905	unus aedificans, et unus destruens: quid prodest illis, nisi labor? unus orans, et unus maledicens: cuius vocem exaudiet deus? qui baptizatur a mortuo, et iterum tangit eum, quid proficit lavatio illius? sic homo qui ieiunat in peccatis suis, et iterum eadem faciens: quid proficit humiliando se? orationem illius quis exaudiet? caput 35 qui conservat legem multiplicat oblationem.	2020-04-20	Ecclesiasticus_Iesu_filii_Sirach
1100000906	sacrificium salutare est attendere mandatis, et discedere ab omni iniquitate.	2020-04-20	Ecclesiasticus_Iesu_filii_Sirach
1100000907	et propitiationem litare sacrificii super iniustitias: et deprecatio pro peccatis, recedere ab iniustitia.	2020-04-20	Ecclesiasticus_Iesu_filii_Sirach
1100000908	retribuet gratiam qui offert similaginem: et qui facit misericordiam offert sacrificium.	2020-04-20	Ecclesiasticus_Iesu_filii_Sirach
1100000909	beneplacitum est domino recedere ab iniquitate: et deprecatio pro peccatis recedere ab iniustitia.	2020-04-20	Ecclesiasticus_Iesu_filii_Sirach
1100000910	non apparebis ante conspectum domini vacuus: haec enim omnia propter mandatum dei fiunt.	2020-04-20	Ecclesiasticus_Iesu_filii_Sirach
1100000911	oblatio iusti impinguat altare, et odor suavitatis est in conspectu altissimi.	2020-04-20	Ecclesiasticus_Iesu_filii_Sirach
1100000912	sacrificium iusti acceptum est, et memoriam eius non obliviscetur dominus.	2020-04-20	Ecclesiasticus_Iesu_filii_Sirach
1100000913	bono animo gloriam redde deo, et non minuas primitias manuum tuarum.	2020-04-20	Ecclesiasticus_Iesu_filii_Sirach
1100000914	in omni dato hilarem fac vultum tuum, et in exsultatione sanctifica decimas tuas.	2020-04-20	Ecclesiasticus_Iesu_filii_Sirach
1100000915	da altissimo secundum datum eius, et in bono oculo adinventionem facito manuum tuarum, quoniam dominus retribuens est, et septies tantum reddet tibi.	2020-04-20	Ecclesiasticus_Iesu_filii_Sirach
1100000916	noli offerre munera prava, non enim suscipiet illa.	2020-04-20	Ecclesiasticus_Iesu_filii_Sirach
1100000917	et noli inspicere sacrificum iniustum, quoniam dominus iudex est, et non est apud illum gloria personae.	2020-04-20	Ecclesiasticus_Iesu_filii_Sirach
1100000918	non accipiet dominus personam in pauperem, et deprecationem laesi exaudiet.	2020-04-20	Ecclesiasticus_Iesu_filii_Sirach
1100000919	non despiciet preces pupilli, nec viduam, si effundat loquelam gemitus.	2020-04-20	Ecclesiasticus_Iesu_filii_Sirach
1100000920	nonne lacrimae viduae ad maxillam descendunt, et exclamatio eius super deducentem eas? a maxilla enim ascendunt usque ad caelum, et dominus exauditor non delectabitur in illis.	2020-04-20	Ecclesiasticus_Iesu_filii_Sirach
1100000921	qui adorat deum in oblectatione suscipietur, et deprecatio illius usque ad nubes propinquabit.	2020-04-20	Ecclesiasticus_Iesu_filii_Sirach
1100000922	oratio humiliantis se nubes penetrabit, et donec propinquet non consolabitur, et non discedet donec altissimus aspiciat.	2020-04-20	Ecclesiasticus_Iesu_filii_Sirach
1100000923	et dominus non elongabit: et iudicabit iustos, et faciet iudicium: et fortissimus non habebit in illis patientiam, ut contribulet dorsum ipsorum: et gentibus reddet vindictam, donec tollat plenitudinem superborum, et sceptra iniquorum contribulet: donec reddat hominibus secundum actus suos, et secundum opera adae, et secundum praesumptionem illius: donec iudicet iudicium plebis suae, et oblectabit iustos misericordia sua.	2020-04-20	Ecclesiasticus_Iesu_filii_Sirach
1100000924	speciosa misericordia dei in tempore tribulationis, quasi nubes pluviae in tempore siccitatis.	2020-04-20	Ecclesiasticus_Iesu_filii_Sirach
1100000925	caput 36 miserere nostri, deus omnium, et respice nos, et ostende nobis lucem miserationum tuarum: et immitte timorem tuum super gentes quae non exquisierunt te, ut cognoscant quia non est deus nisi tu, et enarrent magnalia tua.	2020-04-20	Ecclesiasticus_Iesu_filii_Sirach
1100000926	alleva manum tuam super gentes alienas, ut videant potentiam tuam.	2020-04-20	Ecclesiasticus_Iesu_filii_Sirach
1100000927	sicut enim in conspectu eorum sanctificatus es in nobis, sic in conspectu nostro magnificaberis in eis: ut cognoscant te, sicut et nos cognovimus quoniam non est deus praeter te, domine.	2020-04-20	Ecclesiasticus_Iesu_filii_Sirach
1100000928	innova signa, et immuta mirabilia.	2020-04-20	Ecclesiasticus_Iesu_filii_Sirach
1100000929	glorifica manum et brachium dextrum.	2020-04-20	Ecclesiasticus_Iesu_filii_Sirach
1100000930	excita furorem, et effunde iram.	2020-04-20	Ecclesiasticus_Iesu_filii_Sirach
1100000931	tolle adversarium, et afflige inimicum.	2020-04-20	Ecclesiasticus_Iesu_filii_Sirach
1100000932	festina tempus, et memento finis, ut enarrent mirabilia tua.	2020-04-20	Ecclesiasticus_Iesu_filii_Sirach
1100000933	in ira flammae devoretur qui salvatur: et qui pessimant plebem tuam inveniant perditionem.	2020-04-20	Ecclesiasticus_Iesu_filii_Sirach
1100000934	contere caput principum inimicorum, dicentium: non est alius praeter nos.	2020-04-20	Ecclesiasticus_Iesu_filii_Sirach
1100000935	congrega omnes tribus iacob, ut cognoscant quia non est deus nisi tu, et enarrent magnalia tua, et haereditabis eos sicut ab initio.	2020-04-20	Ecclesiasticus_Iesu_filii_Sirach
1100000936	miserere plebi tuae, super quam invocatum est nomen tuum, et israel quem coaequasti primogenito tuo.	2020-04-20	Ecclesiasticus_Iesu_filii_Sirach
1100000937	miserere civitati sanctificationis tuae, ierusalem, civitati requiei tuae.	2020-04-20	Ecclesiasticus_Iesu_filii_Sirach
1100000938	reple sion inenarrabilibus verbis tuis, et gloria tua populum tuum.	2020-04-20	Ecclesiasticus_Iesu_filii_Sirach
1100000939	da testimonium his qui ab initio creaturae tuae sunt, et suscita praedicationes quas locuti sunt in nomine tuo prophetae priores.	2020-04-20	Ecclesiasticus_Iesu_filii_Sirach
1100000940	da mercedem sustinentibus te, ut prophetae tui fideles inveniantur: et exaudi orationes servorum tuorum, secundum benedictionem aaron de populo tuo: et dirige nos in viam iustitiae, et sciant omnes qui habitant terram quia tu es deus conspector saeculorum.	2020-04-20	Ecclesiasticus_Iesu_filii_Sirach
1100000941	omnem escam manducabit venter: et est cibus cibo melior.	2020-04-20	Ecclesiasticus_Iesu_filii_Sirach
1100000942	fauces contingunt cibum ferae, et cor sensatum verba mendacia.	2020-04-20	Ecclesiasticus_Iesu_filii_Sirach
1100000943	cor pravum dabit tristitiam, et homo peritus resistet illi.	2020-04-20	Ecclesiasticus_Iesu_filii_Sirach
1100000944	omnem masculum excipiet mulier: et est filia melior filia.	2020-04-20	Ecclesiasticus_Iesu_filii_Sirach
1100000945	species mulieris exhilarat faciem viri sui, et super omnem concupiscentiam hominis superducit desiderium.	2020-04-20	Ecclesiasticus_Iesu_filii_Sirach
1100000946	si est lingua curationis, est et mitigationis et misericordiae: non est vir illius secundum filios hominum.	2020-04-20	Ecclesiasticus_Iesu_filii_Sirach
1100000947	qui possidet mulierem bonam inchoat possessionem: adiutorium secundum illum est, et columna ut requies.	2020-04-20	Ecclesiasticus_Iesu_filii_Sirach
1100000948	ubi non est sepes, diripietur possessio: et ubi non est mulier, ingemiscit egens.	2020-04-20	Ecclesiasticus_Iesu_filii_Sirach
1100000949	quis credit ei qui non habet nidum, et deflectens ubicumque obscuraverit, quasi succinctus latro exiliens de civitate in civitatem? caput 37 omnis amicus dicet: et ego amicitiam copulavi: sed est amicus solo nomine amicus.	2020-04-20	Ecclesiasticus_Iesu_filii_Sirach
1100000950	nonne tristitia inest usque ad mortem? sodalis autem et amicus ad inimicitiam convertentur.	2020-04-20	Ecclesiasticus_Iesu_filii_Sirach
1100000951	o praesumptio nequissima, unde create es cooperire aridam malitia et dolositate illius? sodalis amico coniucundatur in oblectationibus, et in tempore tribulationis adversarius erit.	2020-04-20	Ecclesiasticus_Iesu_filii_Sirach
1100000952	sodalis amico condolet causa ventris, et contra hostem accipiet scutum.	2020-04-20	Ecclesiasticus_Iesu_filii_Sirach
1100000953	non obliviscaris amici tui in animo tuo, et non immemor sis illius in opibus tuis.	2020-04-20	Ecclesiasticus_Iesu_filii_Sirach
1100000954	noli consiliari cum eo qui tibi insidiatur, et a zelantibus te absconde consilium.	2020-04-20	Ecclesiasticus_Iesu_filii_Sirach
1100000955	omnis consiliarius prodit consilium, sed est consiliarius in semetipso.	2020-04-20	Ecclesiasticus_Iesu_filii_Sirach
1100000956	a consiliario serva animam tuam: prius scito quae sit illius necessitas: et ipse enim animo suo cogitabit: ne forte mittat sudem in terram, et dicat tibi: bona est via tua: et stet e contrario videre quid tibi eveniat.	2020-04-20	Ecclesiasticus_Iesu_filii_Sirach
1100000957	cum viro irreligioso tracta de sanctitate, et cum iniusto de iustitia, et cum muliere de ea quae aemulatur, cum timido de bello, cum negotiatore de traiectione, cum emptore de venditione, cum viro livido de gratiis agendis, cum impio de pietate, cum inhonesto de honestate, cum operario agrario de omni opere, cum operario annuali de consummatione anni, cum servo pigro de multa operatione.	2020-04-20	Ecclesiasticus_Iesu_filii_Sirach
1100000958	non attendas his in omni consilio: sed cum viro sancto assiduus esto, quemcumque cognoveris observantem timorem dei: cuius anima est secundum animam tuam, et qui, cum titubaveris in tenebris, condolebit tibi.	2020-04-20	Ecclesiasticus_Iesu_filii_Sirach
1100000959	cor boni consilii statue tecum: non est enim tibi aliud pluris illo.	2020-04-20	Ecclesiasticus_Iesu_filii_Sirach
1100000960	anima viri sancti enuntiat aliquando vera, quam septem circumspectores sedentes in excelso ad speculandum.	2020-04-20	Ecclesiasticus_Iesu_filii_Sirach
1100000961	et in his omnibus deprecare altissimum, ut dirigat in veritate viam tuam.	2020-04-20	Ecclesiasticus_Iesu_filii_Sirach
1100000962	ante omnia opera verbum verax praecedat te, et ante omnem actum consilium stabile.	2020-04-20	Ecclesiasticus_Iesu_filii_Sirach
1100000963	verbum nequam immutabit cor: ex quo partes quatuor oriuntur: bonum et malum, vita et mors: et dominatrix illorum est assidua lingua.	2020-04-20	Ecclesiasticus_Iesu_filii_Sirach
1100000964	est vir astutus multorum eruditor, et animae suae inutilis est.	2020-04-20	Ecclesiasticus_Iesu_filii_Sirach
1100000965	vir peritus multos erudivit, et animae suae suavis est.	2020-04-20	Ecclesiasticus_Iesu_filii_Sirach
1100000966	qui sophistice loquitur odibilis est: in omni re defraudabitur.	2020-04-20	Ecclesiasticus_Iesu_filii_Sirach
1100000967	non est illi data a domino gratia, omni enim sapientia defraudatus est.	2020-04-20	Ecclesiasticus_Iesu_filii_Sirach
1100000968	est sapiens animae suae sapiens, et fructus sensus illius laudabilis.	2020-04-20	Ecclesiasticus_Iesu_filii_Sirach
1100000969	vir sapiens plebem suam erudit, et fructus sensus illius fideles sunt.	2020-04-20	Ecclesiasticus_Iesu_filii_Sirach
1100000970	vir sapiens implebitur benedictionibus, et videntes illum laudabunt.	2020-04-20	Ecclesiasticus_Iesu_filii_Sirach
1100000971	vita viri in numero dierum: dies autem israel innumerabiles sunt.	2020-04-20	Ecclesiasticus_Iesu_filii_Sirach
1100000972	sapiens in populo haereditabit honorem, et nomen illius erit vivens in aeternum.	2020-04-20	Ecclesiasticus_Iesu_filii_Sirach
1100000973	fili, in vita tua tenta animam tuam, et si fuerit nequam non des illi potestatem: non enim omnia omnibus expediunt, et non omni animae omne genus placet.	2020-04-20	Ecclesiasticus_Iesu_filii_Sirach
1100000974	noli avidus esse in omni epulatione, et non te effundas super omnem escam: in multis enim escis erit infirmitas, et aviditas appropinquabit usque ad choleram.	2020-04-20	Ecclesiasticus_Iesu_filii_Sirach
1100000975	propter crapulam multi obierunt: qui autem abstinens est adiiciet vitam.	2020-04-20	Ecclesiasticus_Iesu_filii_Sirach
1100000976	caput 38 honora medicum propter necessitatem: etenim illum creavit altissimus.	2020-04-20	Ecclesiasticus_Iesu_filii_Sirach
1100000977	a deo est enim omnis medela, et a rege accipiet donationem.	2020-04-20	Ecclesiasticus_Iesu_filii_Sirach
1100000978	disciplina medici exaltabit caput illius, et in conspectu magnatorum collaudabitur.	2020-04-20	Ecclesiasticus_Iesu_filii_Sirach
1100000979	altissimus creavit de terra medicamenta, et vir prudens non abhorrebit illa.	2020-04-20	Ecclesiasticus_Iesu_filii_Sirach
1100000980	nonne a ligno indulcata est aqua amara? ad agnitionem hominum virtus illorum: et dedit hominibus scientiam altissimus, honorari in mirabilibus suis.	2020-04-20	Ecclesiasticus_Iesu_filii_Sirach
1100000981	in his curans mitigabit dolorem: et unguentarius faciet pigmenta suavitatis, et unctiones conficiet sanitatis: et non consummabuntur opera eius.	2020-04-20	Ecclesiasticus_Iesu_filii_Sirach
1100000982	pax enim dei super faciem terrae.	2020-04-20	Ecclesiasticus_Iesu_filii_Sirach
1100000983	fili, in tua infirmitate ne despicias teipsum: sed ora dominum, et ipse curabit te.	2020-04-20	Ecclesiasticus_Iesu_filii_Sirach
1100000984	averte a delicto, et dirige manus, et ab omni delicto munda cor tuum.	2020-04-20	Ecclesiasticus_Iesu_filii_Sirach
1100000985	da suavitatem et memoriam similaginis, et impingua oblationem, et da locum medico: etenim illum dominus creavit, et non discedat a te, quia opera eius sunt necessaria.	2020-04-20	Ecclesiasticus_Iesu_filii_Sirach
1100000986	est enim tempus quando in manus illorum incurras: ipsi vero dominum deprecabuntur, ut dirigat requiem eorum, et sanitatem, propter conversationem illorum.	2020-04-20	Ecclesiasticus_Iesu_filii_Sirach
1100000987	qui delinquit in conspectu eius qui fecit eum, incidet in manus medici.	2020-04-20	Ecclesiasticus_Iesu_filii_Sirach
1100000988	fili, in mortuum produc lacrimas, et quasi dira passus incipe plorare: et secundum iudicium contege corpus illius, et non despicias sepulturam illius.	2020-04-20	Ecclesiasticus_Iesu_filii_Sirach
1100000989	propter delaturam autem amare fer luctum illius uno die, et consolare propter tristitiam: et fac luctum secundum meritum eius uno die, vel duobus, propter detractionem: a tristitia enim festinat mors, et cooperit virtutem, et tristitia cordis flectit cervicem.	2020-04-20	Ecclesiasticus_Iesu_filii_Sirach
1100000990	in abductione permanet tristitia, et substantia inopis secundum cor eius.	2020-04-20	Ecclesiasticus_Iesu_filii_Sirach
1100000991	ne dederis in tristitia cor tuum, sed repelle eam a te, et memento novissimorum.	2020-04-20	Ecclesiasticus_Iesu_filii_Sirach
1100000992	noli oblivisci, neque enim est conversio: et huic nihil proderis, et teipsum pessimabis.	2020-04-20	Ecclesiasticus_Iesu_filii_Sirach
1100000993	memor esto iudicii mei: sic enim erit et tuum: mihi heri, et tibi hodie.	2020-04-20	Ecclesiasticus_Iesu_filii_Sirach
1100000994	in requie mortui requiescere fac memoriam eius, et consolare illum in exitu spiritus sui.	2020-04-20	Ecclesiasticus_Iesu_filii_Sirach
1100000995	sapientia scribae in tempore vacuitatis, et qui minoratur actu sapientiam percipiet, qua sapientia replebitur.	2020-04-20	Ecclesiasticus_Iesu_filii_Sirach
1100000996	qui tenet aratrum, et qui gloriatur in iaculo, stimulo boves agitat, et conversatur in operibus eorum, et enarratio eius in filiis taurorum.	2020-04-20	Ecclesiasticus_Iesu_filii_Sirach
1100000997	cor suum dabit ad versandos sulcos, et vigilia eius in sagina vaccarum.	2020-04-20	Ecclesiasticus_Iesu_filii_Sirach
1100000998	sic omnis faber et architectus, qui noctem tamquam diem transigit: qui sculpit signacula sculptilia, et assiduitas eius variat picturam: cor suum dabit in similitudinem picturae, et vigilia sua perficiet opus.	2020-04-20	Ecclesiasticus_Iesu_filii_Sirach
1100000999	sic faber ferrarius sedens iuxta incudem, et considerans opus ferri: vapor ignis uret carnes eius, et in calore fornacis concertatur.	2020-04-20	Ecclesiasticus_Iesu_filii_Sirach
1100001000	vox mallei innovat aurem eius, et contra similitudinem vasis oculus eius.	2020-04-20	Ecclesiasticus_Iesu_filii_Sirach
1100001001	cor suum dabit in consummationem operum, et vigilia sua ornabit in perfectionem.	2020-04-20	Ecclesiasticus_Iesu_filii_Sirach
1100001002	sic figulus sedens ad opus suum, convertens pedibus suis rotam, qui in sollicitudine positus est semper propter opus suum, et in numero est omnis operatio eius.	2020-04-20	Ecclesiasticus_Iesu_filii_Sirach
1100001003	in brachio suo formabit lutum, et ante pedes suos curvabit virtutem suam.	2020-04-20	Ecclesiasticus_Iesu_filii_Sirach
1100001004	cor suum dabit ut consummet linitionem, et vigilia sua mundabit fornacem.	2020-04-20	Ecclesiasticus_Iesu_filii_Sirach
1100001005	omnes hi in manibus suis speraverunt, et unusquisque in arte sua sapiens est.	2020-04-20	Ecclesiasticus_Iesu_filii_Sirach
1100001006	sine his omnibus non aedificatur civitas, et non inhabitabunt, nec inambulabunt, et in ecclesiam non transilient.	2020-04-20	Ecclesiasticus_Iesu_filii_Sirach
1100001007	super sellam iudicis non sedebunt, et testamentum iudicii non intelligent, neque palam facient disciplinam et iudicium, et in parabolis non invenientur: sed creaturam aevi confirmabunt: et deprecatio illorum in operatione artis, accomodantes animam suam, et conquirentes in lege altissimi.	2020-04-20	Ecclesiasticus_Iesu_filii_Sirach
1100001008	caput 39 sapientiam omnium antiquorum exquiret sapiens, et in prophetis vacabit.	2020-04-20	Ecclesiasticus_Iesu_filii_Sirach
1100001009	narrationem virorum nominatorum conservabit, et in versutias parabolarum simul introibit.	2020-04-20	Ecclesiasticus_Iesu_filii_Sirach
1100001010	occulta proverbiorum exquiret, et in absconditis parabolarum conversabitur.	2020-04-20	Ecclesiasticus_Iesu_filii_Sirach
1100001011	in medio magnatorum ministrabit, et in conspectu praesidis apparebit.	2020-04-20	Ecclesiasticus_Iesu_filii_Sirach
1100001012	in terram alienigenarum gentium pertransiet: bona enim et mala in hominibus tentabit.	2020-04-20	Ecclesiasticus_Iesu_filii_Sirach
1100001013	cor suum tradet ad vigilandum diluculo ad dominum, qui fecit illum, et in conspectu altissimi deprecabitur.	2020-04-20	Ecclesiasticus_Iesu_filii_Sirach
1100001014	aperiet os suum in oratione, et pro delictis suis deprecabitur.	2020-04-20	Ecclesiasticus_Iesu_filii_Sirach
1100001015	si enim dominus magnus voluerit, spiritu intelligentiae replebit illum: et ipse tamquam imbres mittet eloquia sapientiae suae, et in oratione confitebitur domino: et ipse diriget consilium eius, et disciplinam, et in absconditis suis consiliabitur.	2020-04-20	Ecclesiasticus_Iesu_filii_Sirach
1100001016	ipse palam faciet disciplinam doctrinae suae, et in lege testamenti domini gloriabitur.	2020-04-20	Ecclesiasticus_Iesu_filii_Sirach
1100001017	collaudabunt multi sapientiam eius, et usque in saeculum non delebitur.	2020-04-20	Ecclesiasticus_Iesu_filii_Sirach
1100001018	non recedet memoria eius, et nomen eius requiretur a generatione in generationem.	2020-04-20	Ecclesiasticus_Iesu_filii_Sirach
1100001019	sapientiam eius enarrabunt gentes, et laudem eius enuntiabit ecclesia.	2020-04-20	Ecclesiasticus_Iesu_filii_Sirach
1100001020	si permanserit, nomen derelinquet plus quam mille: et si requieverit, proderit illi.	2020-04-20	Ecclesiasticus_Iesu_filii_Sirach
1100001021	adhuc consiliabor ut enarrem: ut furore enim repletus sum.	2020-04-20	Ecclesiasticus_Iesu_filii_Sirach
1100001022	in voce dicit: obaudite me, divini fructus, et quasi rosa plantata super rivos aquarum fructificate.	2020-04-20	Ecclesiasticus_Iesu_filii_Sirach
1100001023	quasi libanus odorem suavitatis habete.	2020-04-20	Ecclesiasticus_Iesu_filii_Sirach
1100001024	florete flores quasi lilium: et date odorem, et frondete in gratiam: et collaudate canticum, et benedicite dominum in operibus suis.	2020-04-20	Ecclesiasticus_Iesu_filii_Sirach
1100001025	date nomini eius magnificentiam, et confitemini illi in voce labiorum vestrorum, et in canticis labiorum, et citharis: et sic dicetis in confessione: opera domini universa bona valde.	2020-04-20	Ecclesiasticus_Iesu_filii_Sirach
1100001026	in verbo eius stetit aqua sicut congeries: et in sermone oris illius sicut exceptoria aquarum: quoniam in praecepto ipsius placor fit, et non est minoratio in salute ipsius.	2020-04-20	Ecclesiasticus_Iesu_filii_Sirach
1100001027	opera omnis carnis coram illo, et non est quidquam absconditum ab oculis eius.	2020-04-20	Ecclesiasticus_Iesu_filii_Sirach
1100001028	a saeculo usque in saeculum respicit, et nihil est mirabile in conspectu eius.	2020-04-20	Ecclesiasticus_Iesu_filii_Sirach
1100001029	non est dicere: quid est hoc, aut quid est istud? omnia enim in tempore suo quaerentur.	2020-04-20	Ecclesiasticus_Iesu_filii_Sirach
1100001030	benedictio illius quasi fluvius inundavit.	2020-04-20	Ecclesiasticus_Iesu_filii_Sirach
1100001031	quomodo cataclysmus aridam inebriavit, sic ira ipsius gentes quae non exquisierunt eum haereditabit.	2020-04-20	Ecclesiasticus_Iesu_filii_Sirach
1100001032	quomodo convertit aquas in siccitatem, et siccata est terra, et viae illius viis illorum directae sunt, sic peccatoribus offensiones in ira eius.	2020-04-20	Ecclesiasticus_Iesu_filii_Sirach
1100001033	bona bonis creata sunt ab initio: sic nequissimis bona et mala.	2020-04-20	Ecclesiasticus_Iesu_filii_Sirach
1100001034	initium necessariae rei vitae hominum, aqua, ignis, et ferrum, sal, lac, et panis similagineus, et mel, et botrus uvae, et oleum, et vestimentum.	2020-04-20	Ecclesiasticus_Iesu_filii_Sirach
1100001035	haec omnia sanctis in bona, sic et impiis et peccatoribus in mala convertentur.	2020-04-20	Ecclesiasticus_Iesu_filii_Sirach
1100001036	sunt spiritus qui ad vindictam creati sunt, et in furore suo confirmaverunt tormenta sua.	2020-04-20	Ecclesiasticus_Iesu_filii_Sirach
1100001037	in tempore consummationis effundent virtutem, et furorem eius qui fecit illos placabunt.	2020-04-20	Ecclesiasticus_Iesu_filii_Sirach
1100001038	ignis, grando, fames, et mors, omnia haec ad vindictam creata sunt: bestiarum dentes, et scorpii, et serpentes, et rhomphaea vindicans in exterminium impios.	2020-04-20	Ecclesiasticus_Iesu_filii_Sirach
1100001039	in mandatis eius epulabuntur: et super terram in necessitatem praeparabuntur, et in temporibus suis non praeterient verbum.	2020-04-20	Ecclesiasticus_Iesu_filii_Sirach
1100001040	propterea ab initio confirmatus sum, et consiliatus sum, et cogitavi, et scripta dimisi.	2020-04-20	Ecclesiasticus_Iesu_filii_Sirach
1100001041	omnia opera domini bona, et omne opus hora sua subministrabit.	2020-04-20	Ecclesiasticus_Iesu_filii_Sirach
1100001042	non est dicere: hoc illo nequius est: omnia enim in tempore suo comprobabuntur.	2020-04-20	Ecclesiasticus_Iesu_filii_Sirach
1100001043	et nunc in omni corde et ore collaudate, et benedicite nomen domini.	2020-04-20	Ecclesiasticus_Iesu_filii_Sirach
1100001044	caput 40 occupatio magna creata est omnibus hominibus, et iugum grave super filios adam, a die exitus de ventre matris eorum usque in diem sepulturae in matrem omnium.	2020-04-20	Ecclesiasticus_Iesu_filii_Sirach
1100001045	cogitationes eorum, et timores cordis, adinventio exspectationis, et dies finitionis, a residente super sedem gloriosam, usque ad humiliatum in terra et cinere: ab eo qui utitur hyacintho et portat coronam, usque ad eum qui operitur lino crudo: furor, zelus, tumultus, fluctuatio, et timor mortis, iracundia perseverans, et contentio: et in tempore refectionis in cubili, somnus noctis immutat scientiam eius.	2020-04-20	Ecclesiasticus_Iesu_filii_Sirach
1100001046	modicum tamquam nihil in requie, et ab eo in somnis, quasi in die respectus.	2020-04-20	Ecclesiasticus_Iesu_filii_Sirach
1100001047	conturbatus est in visu cordis sui, tamquam qui evaserit in die belli: in tempore salutis suae exsurrexit, et admirans ad nullum timorem: cum omni carne, ab homine usque ad pecus, et super peccatores septuplum.	2020-04-20	Ecclesiasticus_Iesu_filii_Sirach
1100001048	ad haec mors, sanguis, contentio, et rhomphaea, oppressiones, fames, et contritio, et flagella: super iniquos creata sunt haec omnia: et propter illos factus est cataclysmus.	2020-04-20	Ecclesiasticus_Iesu_filii_Sirach
1100001049	omnia quae de terra sunt in terram convertentur, et omnes aquae in mare revertentur.	2020-04-20	Ecclesiasticus_Iesu_filii_Sirach
1100001050	omne munus et iniquitas delebitur, et fides in saeculum stabit.	2020-04-20	Ecclesiasticus_Iesu_filii_Sirach
1100001051	substantiae iniustorum sicut fluvius siccabuntur, et sicut tonitruum magnum in pluvia personabunt.	2020-04-20	Ecclesiasticus_Iesu_filii_Sirach
1100001052	in aperiendo manus suas laetabitur: sic praevaricatores in consummatione tabescent.	2020-04-20	Ecclesiasticus_Iesu_filii_Sirach
1100001053	nepotes impiorum non multiplicabunt ramos: et radices immundae super cacumen petrae sonant.	2020-04-20	Ecclesiasticus_Iesu_filii_Sirach
1100001054	super omnem aquam viriditas, et ad oram fluminis ante omne foenum evelletur.	2020-04-20	Ecclesiasticus_Iesu_filii_Sirach
1100001055	gratia sicut paradisus in benedictionibus, et misericordia in saeculum permanet.	2020-04-20	Ecclesiasticus_Iesu_filii_Sirach
1100001056	vita sibi sufficientis operarii condulcabitur, et in ea invenies thesaurum.	2020-04-20	Ecclesiasticus_Iesu_filii_Sirach
1100001057	filii et aedificatio civitatis confirmabit nomen: et super haec mulier immaculata computabitur.	2020-04-20	Ecclesiasticus_Iesu_filii_Sirach
1100001058	vinum et musica laetificant cor: et super utraque dilectio sapientiae.	2020-04-20	Ecclesiasticus_Iesu_filii_Sirach
1100001059	tibiae et psalterium suavem faciunt melodiam: et super utraque lingua suavis.	2020-04-20	Ecclesiasticus_Iesu_filii_Sirach
1100001060	gratiam et speciem desiderabit oculus tuus: et super haec virides sationes.	2020-04-20	Ecclesiasticus_Iesu_filii_Sirach
1100001061	amicus et sodalis in tempore convenientes, et super utrosque mulier cum viro.	2020-04-20	Ecclesiasticus_Iesu_filii_Sirach
1100001062	fratres in adiutorium in tempore tribulationis: et super eos misericordia liberabit.	2020-04-20	Ecclesiasticus_Iesu_filii_Sirach
1100001063	aurum et argentum est constitutio pedum: et super utrumque consilium beneplacitum.	2020-04-20	Ecclesiasticus_Iesu_filii_Sirach
1100001064	facultates et virtutes exaltant cor, et super haec timor domini.	2020-04-20	Ecclesiasticus_Iesu_filii_Sirach
1100001065	non est in timore domini minoratio: et non est in eo inquirere adiutorium.	2020-04-20	Ecclesiasticus_Iesu_filii_Sirach
1100001066	timor domini sicut paradisus benedictionis, et super omnem gloriam operuerunt illum.	2020-04-20	Ecclesiasticus_Iesu_filii_Sirach
1100001067	fili, in tempore vitae tuae ne indigeas: melius est enim mori quam indigere.	2020-04-20	Ecclesiasticus_Iesu_filii_Sirach
1100001068	vir respiciens in mensam alienam, non est vita eius in cogitatione victus: alit enim animam suam cibis alienis: vir autem disciplinatus et eruditus custodiet se.	2020-04-20	Ecclesiasticus_Iesu_filii_Sirach
1100001069	in ore imprudentis condulcabitur inopia, et in ventre eius ignis ardebit.	2020-04-20	Ecclesiasticus_Iesu_filii_Sirach
1100001070	caput 41 o mors, quam amara est memoria tua homini pacem habenti in substantiis suis: viro quieto, et cuius viae directae sunt in omnibus, et adhuc valenti accipere cibum! o mors, bonum est iudicium tuum homini indigenti, et qui minoratur viribus, defecto aetate, et cui de omnibus cura est, et incredibili, qui perdit patientiam! noli metuere iudicium mortis: memento quae ante te fuerunt, et quae superventura sunt tibi: hoc iudicium a domino omni carni.	2020-04-20	Ecclesiasticus_Iesu_filii_Sirach
1100001071	et quid superveniet tibi in beneplacito altissimi? sive decem, sive centum, sive mille anni: non est enim in inferno accusatio vitae.	2020-04-20	Ecclesiasticus_Iesu_filii_Sirach
1100001072	filii abominationum fiunt filii peccatorum, et qui conversantur secus domos impiorum.	2020-04-20	Ecclesiasticus_Iesu_filii_Sirach
1100001073	filiorum peccatorum periet haereditas, et cum semine illorum assiduitas opprobrii.	2020-04-20	Ecclesiasticus_Iesu_filii_Sirach
1100001074	de patre impio queruntur filii, quoniam propter illum sunt in opprobrio.	2020-04-20	Ecclesiasticus_Iesu_filii_Sirach
1100001075	vae vobis, viri impii, qui dereliquistis legem domini altissimi! et si nati fueritis, in maledictione nascemini: et si mortui fueritis, in maledictione erit pars vestra.	2020-04-20	Ecclesiasticus_Iesu_filii_Sirach
1100001076	omnia quae de terra sunt in terram convertentur: sic impii a maledicto in perditionem.	2020-04-20	Ecclesiasticus_Iesu_filii_Sirach
1100001077	luctus hominum in corpore ipsorum: nomen autem impiorum delebitur.	2020-04-20	Ecclesiasticus_Iesu_filii_Sirach
1100001078	curam habe de bono nomine: hoc enim magis permanebit tibi quam mille thesauri pretiosi et magni.	2020-04-20	Ecclesiasticus_Iesu_filii_Sirach
1100001079	bonae vitae numerus dierum: bonum autem nomen permanebit in aevum.	2020-04-20	Ecclesiasticus_Iesu_filii_Sirach
1100001080	disciplinam in pace conservate, filii: sapientia enim abscondita, et thesaurus invisus, quae utilitas in utrisque? melior est homo qui abscondit stultitiam suam, quam homo qui abscondit sapientiam suam.	2020-04-20	Ecclesiasticus_Iesu_filii_Sirach
1100001081	verumtamen reveremini in his quae procedunt de ore meo: non est enim bonum omnem reverentiam observare, et non omnia omnibus bene placent in fide.	2020-04-20	Ecclesiasticus_Iesu_filii_Sirach
1100001082	erubescite a patre et a matre de fornicatione: et a praesidente et a potente de mendacio: a principe et a iudice de delicto: a synagoga et plebe de iniquitate: a socio et amico de iniustitia, et de loco in quo habitas: de furto, de veritate dei, et testamento: de discubitu in panibus, et ab obfuscatione dati et accepti: a salutantibus de silentio, a respectu mulieris fornicariae, et ab aversione vultus cognati.	2020-04-20	Ecclesiasticus_Iesu_filii_Sirach
1100001083	ne avertas faciem a proximo tuo, et ab auferendo partem et non restituendo.	2020-04-20	Ecclesiasticus_Iesu_filii_Sirach
1100001084	ne respicias mulierem alieni viri, et ne scruteris ancillam eius, neque steteris ad lectum eius.	2020-04-20	Ecclesiasticus_Iesu_filii_Sirach
1100001085	ab amicis de sermonibus improperii: et cum dederis, ne improperes.	2020-04-20	Ecclesiasticus_Iesu_filii_Sirach
1100001086	caput 42 non duplices sermonem auditus de revelatione sermonis absconditi: et eris vere sine confusione, et invenies gratiam in conspectu omnium hominum.	2020-04-20	Ecclesiasticus_Iesu_filii_Sirach
1100001087	ne pro his omnibus confundaris, et ne accipias personam ut delinquas: de lege altissimi, et testamento, et de iudicio iustificare impium, de verbo sociorum et viatorum, et de datione haereditatis amicorum, de aequalitate staterae et ponderum, de acquisitione multorum et paucorum, de corruptione emptionis et negotiatorum, et de multa disciplina filiorum, et servo pessimo latus sanguinare.	2020-04-20	Ecclesiasticus_Iesu_filii_Sirach
1100001088	super mulierem nequam bonum est signum.	2020-04-20	Ecclesiasticus_Iesu_filii_Sirach
1100001089	ubi manus multae sunt, claude: et quodcumque trades, numera et appende: datum vero et acceptum omne describe.	2020-04-20	Ecclesiasticus_Iesu_filii_Sirach
1100001090	de disciplina insensati et fatui, et de senioribus qui iudicantur ab adolescentibus: et eris eruditus in omnibus, et probabilis in conspectu omnium vivorum.	2020-04-20	Ecclesiasticus_Iesu_filii_Sirach
1100001091	filia patris abscondita est vigilia, et sollicitudo eius aufert somnum: ne forte in adolescentia sua adulta efficiatur, et cum viro commorata odibilis fiat: nequando polluatur in virginitate sua, et in paternis suis gravida inveniatur: ne forte cum viro commorata transgrediatur, aut certe sterilis efficiatur.	2020-04-20	Ecclesiasticus_Iesu_filii_Sirach
1100001092	super filiam luxuriosam confirma custodiam, nequando faciat te in opprobrium venire inimicis, a detractione in civitate, et obiectione plebis, et confundat te in multitudine populi.	2020-04-20	Ecclesiasticus_Iesu_filii_Sirach
1100001093	omni homini noli intendere in specie, et in medio mulierum noli commorari: de vestimentis enim procedit tinea, et a muliere iniquitas viri.	2020-04-20	Ecclesiasticus_Iesu_filii_Sirach
1100001094	melior est enim iniquitas viri quam mulier benefaciens, et mulier confundens in opprobrium.	2020-04-20	Ecclesiasticus_Iesu_filii_Sirach
1100001095	memor ero igitur operum domini, et quae vidi annuntiabo.	2020-04-20	Ecclesiasticus_Iesu_filii_Sirach
1100001096	in sermonibus domini opera eius.	2020-04-20	Ecclesiasticus_Iesu_filii_Sirach
1100001097	sol illuminans per omnia respexit, et gloria domini plenum est opus eius.	2020-04-20	Ecclesiasticus_Iesu_filii_Sirach
1100001098	nonne dominus fecit sanctos enarrare omnia mirabilia sua, quae confirmavit dominus omnipotens stabiliri in gloria sua? abyssum et cor hominum investigavit, et in astutia eorum excogitavit.	2020-04-20	Ecclesiasticus_Iesu_filii_Sirach
1100001099	cognovit enim dominus omnem scientiam, et inspexit in signum aevi, annuntians quae praeterierunt et quae superventura sunt, revelans vestigia occultorum.	2020-04-20	Ecclesiasticus_Iesu_filii_Sirach
1100001100	non praeterit illum omnis cogitatus, et non abscondit se ab eo ullus sermo.	2020-04-20	Ecclesiasticus_Iesu_filii_Sirach
1100001101	magnalia sapientiae suae decoravit, qui est ante saeculum et usque in saeculum: neque adiectum est, neque minuitur, et non eget alicuius consilio.	2020-04-20	Ecclesiasticus_Iesu_filii_Sirach
1100001102	quam desiderabilia omnia opera eius! et tamquam scintilla quae est considerare! omnia haec vivunt, et manent in saeculum, et in omni necessitate omnia obaudiunt ei.	2020-04-20	Ecclesiasticus_Iesu_filii_Sirach
1100001103	omnia duplicia, unum contra unum, et non fecit quidquam deesse.	2020-04-20	Ecclesiasticus_Iesu_filii_Sirach
1100001104	uniuscuiusque confirmavit bona: et quis satiabitur videns gloriam eius? caput 43 altitudinis firmamentum pulchritudo eius est, species caeli in visione gloriae.	2020-04-20	Ecclesiasticus_Iesu_filii_Sirach
1100001105	sol in aspectu annuntians in exitu, vas admirabile, opus excelsi.	2020-04-20	Ecclesiasticus_Iesu_filii_Sirach
1100001106	in meridiano exurit terram, et in conspectu ardoris eius quis poterit sustinere? fornacem custodiens in operibus ardoris: tripliciter sol exurens montes, radios igneos exsufflans, et refulgens radiis suis obcaecat oculos.	2020-04-20	Ecclesiasticus_Iesu_filii_Sirach
1100001107	magnus dominus qui fecit illum, et in sermonibus eius festinavit iter.	2020-04-20	Ecclesiasticus_Iesu_filii_Sirach
1100001108	et luna in omnibus in tempore suo, ostensio temporis, et signum aevi.	2020-04-20	Ecclesiasticus_Iesu_filii_Sirach
1100001109	a luna signum diei festi: luminare quod minuitur in consummatione.	2020-04-20	Ecclesiasticus_Iesu_filii_Sirach
1100001110	mensis secundum nomen eius est, crescens mirabiliter in consummatione.	2020-04-20	Ecclesiasticus_Iesu_filii_Sirach
1100001111	vas castrorum in excelsis, in firmamento caeli resplendens gloriose.	2020-04-20	Ecclesiasticus_Iesu_filii_Sirach
1100001112	species caeli gloria stellarum: mundum illuminans in excelsis dominus.	2020-04-20	Ecclesiasticus_Iesu_filii_Sirach
1100001113	in verbis sancti stabunt ad iudicium, et non deficient in vigiliis suis.	2020-04-20	Ecclesiasticus_Iesu_filii_Sirach
1100001114	vide arcum, et benedic eum qui fecit illum: valde speciosus est in splendore suo.	2020-04-20	Ecclesiasticus_Iesu_filii_Sirach
1100001115	gyravit caelum in circuitu gloriae suae: manus excelsi aperuerunt illum.	2020-04-20	Ecclesiasticus_Iesu_filii_Sirach
1100001116	imperio suo acceleravit nivem, et accelerat coruscationes emittere iudicii sui.	2020-04-20	Ecclesiasticus_Iesu_filii_Sirach
1100001117	propterea aperti sunt thesauri, et evolaverunt nebulae sicut aves.	2020-04-20	Ecclesiasticus_Iesu_filii_Sirach
1100001118	in magnitudine sua posuit nubes, et confracti sunt lapides grandinis.	2020-04-20	Ecclesiasticus_Iesu_filii_Sirach
1100001119	in conspectu eius commovebuntur montes, et in voluntate eius aspirabit notus.	2020-04-20	Ecclesiasticus_Iesu_filii_Sirach
1100001120	vox tonitrui eius verberavit terram, tempestas aquilonis, et congregatio spiritus: et sicut avis deponens ad sedendum, aspergit nivem, et sicut locusta demergens descensus eius.	2020-04-20	Ecclesiasticus_Iesu_filii_Sirach
1100001121	pulchritudinem candoris eius admirabitur oculus, et super imbrem eius expavescet cor.	2020-04-20	Ecclesiasticus_Iesu_filii_Sirach
1100001122	gelu sicut salem effundet super terram: et dum gelaverit, fiet tamquam cacumina tribuli.	2020-04-20	Ecclesiasticus_Iesu_filii_Sirach
1100001123	frigidus ventus aquilo flavit, et gelavit crystallus ab aqua: super omnem congregationem aquarum requiescet, et sicut lorica induet se aquis: et devorabit montes, et exuret desertum, et extinguet viride, sicut igne.	2020-04-20	Ecclesiasticus_Iesu_filii_Sirach
1100001124	medicina omnium in festinatione nebulae: et ros obvians ab ardore venienti humilem efficiet eum.	2020-04-20	Ecclesiasticus_Iesu_filii_Sirach
1100001125	in sermone eius siluit ventus, et cogitatione sua placavit abyssum: et plantavit in illa dominus insulas.	2020-04-20	Ecclesiasticus_Iesu_filii_Sirach
1100001126	qui navigant mare enarrent pericula eius, et audientes auribus nostris admirabimur.	2020-04-20	Ecclesiasticus_Iesu_filii_Sirach
1100001127	illic praeclara opera et mirabilia, varia bestiarum genera, et omnium pecorum, et creatura belluarum.	2020-04-20	Ecclesiasticus_Iesu_filii_Sirach
1100001128	propter ipsum confirmatus est itineris finis, et in sermone eius composita sunt omnia.	2020-04-20	Ecclesiasticus_Iesu_filii_Sirach
1100001129	multa dicemus, et deficiemus in verbis: consummatio autem sermonum ipse est in omnibus.	2020-04-20	Ecclesiasticus_Iesu_filii_Sirach
1100001130	gloriantes ad quid valebimus? ipse enim omnipotens super omnia opera sua.	2020-04-20	Ecclesiasticus_Iesu_filii_Sirach
1100001131	terribilis dominus, et magnus vehementer, et mirabilis potentia ipsius.	2020-04-20	Ecclesiasticus_Iesu_filii_Sirach
1100001132	glorificantes dominum quantumcumque potueritis, supervalebit enim adhuc: et admirabilis magnificentia eius.	2020-04-20	Ecclesiasticus_Iesu_filii_Sirach
1100001133	benedicentes dominum, exaltate illum quantum potestis: maior enim est omni laude.	2020-04-20	Ecclesiasticus_Iesu_filii_Sirach
1100001134	exaltantes eum, replemini virtute, ne laboretis, non enim comprehendetis.	2020-04-20	Ecclesiasticus_Iesu_filii_Sirach
1100001135	quis videbit eum et enarrabit? et quis magnificabit eum sicut est ab initio? multa abscondita sunt maiora his: pauca enim vidimus operum eius.	2020-04-20	Ecclesiasticus_Iesu_filii_Sirach
1100001136	omnia autem dominus fecit, et pie agentibus dedit sapientiam.	2020-04-20	Ecclesiasticus_Iesu_filii_Sirach
1100001137	caput 44 laudemus viros gloriosos, et parentes nostros in generatione sua.	2020-04-20	Ecclesiasticus_Iesu_filii_Sirach
1100001138	multam gloriam fecit dominus: magnificentia sua a saeculo.	2020-04-20	Ecclesiasticus_Iesu_filii_Sirach
1100001139	dominantes in potestatibus suis, homines magni virtute et prudentia sua praediti, nuntiantes in prophetis dignitatem prophetarum: et imperantes in praesenti populo, et virtute prudentiae populis sanctissima verba: in peritia sua requirentes modos musicos, et narrantes carmina scripturarum: homines divites in virtute, pulchritudinis studium habentes, pacificantes in domibus suis.	2020-04-20	Ecclesiasticus_Iesu_filii_Sirach
1100001140	omnes isti in generationibus gentis suae gloriam adepti sunt, et in diebus suis habentur in laudibus.	2020-04-20	Ecclesiasticus_Iesu_filii_Sirach
1100001141	qui de illis nati sunt reliquerunt nomen narrandi laudes eorum.	2020-04-20	Ecclesiasticus_Iesu_filii_Sirach
1100001142	et sunt quorum non est memoria: perierunt quasi qui non fuerint: et nati sunt quasi non nati, et filii ipsorum cum ipsis.	2020-04-20	Ecclesiasticus_Iesu_filii_Sirach
1100001143	sed illi viri misericordiae sunt, quorum pietates non defuerunt.	2020-04-20	Ecclesiasticus_Iesu_filii_Sirach
1100001144	cum semine eorum permanent bona: haereditas sancta nepotes eorum, et in testamentis stetit semen eorum: et filii eorum propter illos usque in aeternum manent: semen eorum et gloria eorum non derelinquetur.	2020-04-20	Ecclesiasticus_Iesu_filii_Sirach
1100001145	corpora ipsorum in pace sepulta sunt, et nomen eorum vivit in generationem et generationem.	2020-04-20	Ecclesiasticus_Iesu_filii_Sirach
1100001146	sapientiam ipsorum narrent populi, et laudem eorum nuntiet ecclesia.	2020-04-20	Ecclesiasticus_Iesu_filii_Sirach
1100001147	enoch placuit deo, et translatus est in paradisum, ut det gentibus poenitentiam.	2020-04-20	Ecclesiasticus_Iesu_filii_Sirach
1100001148	noe inventus est perfectus, iustus, et in tempore iracundiae factus est reconciliatio.	2020-04-20	Ecclesiasticus_Iesu_filii_Sirach
1100001149	ideo dimissum est reliquum terrae, cum factum est diluvium.	2020-04-20	Ecclesiasticus_Iesu_filii_Sirach
1100001150	testamenta saeculi posita sunt apud illum, ne deleri possit diluvio omnis caro.	2020-04-20	Ecclesiasticus_Iesu_filii_Sirach
1100001151	abraham magnus pater multitudinis gentium, et non est inventus similis illi in gloria: qui conservavit legem excelsi, et fuit in testamento cum illo.	2020-04-20	Ecclesiasticus_Iesu_filii_Sirach
1100001152	in carne eius stare fecit testamentum, et in tentatione inventus est fidelis.	2020-04-20	Ecclesiasticus_Iesu_filii_Sirach
1100001153	ideo iureiurando dedit illi gloriam in gente sua, crescere illum quasi terrae cumulum, et ut stellas exaltare semen eius, et haereditare illos a mari usque ad mare, et a flumine usque ad terminos terrae.	2020-04-20	Ecclesiasticus_Iesu_filii_Sirach
1100001154	et in isaac eodem modo fecit, propter abraham patrem eius.	2020-04-20	Ecclesiasticus_Iesu_filii_Sirach
1100001155	benedictionem omnium gentium dedit illi dominus, et testamentum confirmavit super caput iacob.	2020-04-20	Ecclesiasticus_Iesu_filii_Sirach
1100001156	agnovit eum in benedictionibus suis, et dedit illi haereditatem, et divisit illi partem in tribubus duodecim.	2020-04-20	Ecclesiasticus_Iesu_filii_Sirach
1100001157	et conservavit illi homines misericordiae, invenientes gratiam in oculis omnis carnis.	2020-04-20	Ecclesiasticus_Iesu_filii_Sirach
1100001158	caput 45 dilectus deo et hominibus moyses, cuius memoria in benedictione est.	2020-04-20	Ecclesiasticus_Iesu_filii_Sirach
1100001159	similem illum fecit in gloria sanctorum, et magnificavit eum in timore inimicorum, et in verbis suis monstra placavit.	2020-04-20	Ecclesiasticus_Iesu_filii_Sirach
1100001160	glorificavit illum in conspectu regum, et iussit illi coram populo suo, et ostendit illi gloriam suam.	2020-04-20	Ecclesiasticus_Iesu_filii_Sirach
1100001161	in fide et lenitate ipsius sanctum fecit illum, et elegit eum ex omni carne.	2020-04-20	Ecclesiasticus_Iesu_filii_Sirach
1100001162	audivit enim eum, et vocem ipsius, et induxit illum in nubem.	2020-04-20	Ecclesiasticus_Iesu_filii_Sirach
1100001163	et dedit illi coram praecepta, et legem vitae et disciplinae, docere iacob testamentum suum, et iudicia sua israel.	2020-04-20	Ecclesiasticus_Iesu_filii_Sirach
1100001164	excelsum fecit aaron fratrem eius, et similem sibi, de tribu levi.	2020-04-20	Ecclesiasticus_Iesu_filii_Sirach
1100001165	statuit ei testamentum aeternum, et dedit illi sacerdotium gentis, et beatificavit illum in gloria: et circumcinxit eum zona gloriae, et induit eum stolam gloriae, et coronavit eum in vasis virtutis.	2020-04-20	Ecclesiasticus_Iesu_filii_Sirach
1100001166	circumpedes, et femoralia, et humerale posuit ei: et cinxit illum tintinnabulis aureis plurimis in gyro: dare sonitum in incessu suo, auditum facere sonitum in templo in memoriam filiis gentis suae.	2020-04-20	Ecclesiasticus_Iesu_filii_Sirach
1100001167	stolam sanctam auro, et hyacintho, et purpura, opus textile viri sapientis, iudicio et veritate praediti: torto cocco opus artificis gemmis pretiosis figuratis in ligatura auri, et opere lapidarii sculptis, in memoriam secundum numerum tribuum israel.	2020-04-20	Ecclesiasticus_Iesu_filii_Sirach
1100001168	corona aurea super mitram eius expressa signo sanctitatis, et gloria honoris: opus virtutis, et desideria oculorum ornata.	2020-04-20	Ecclesiasticus_Iesu_filii_Sirach
1100001169	sic pulchra ante ipsum non fuerunt talia usque ad originem.	2020-04-20	Ecclesiasticus_Iesu_filii_Sirach
1100001170	non est indutus illa alienigena aliquis, sed tantum filii ipsius soli, et nepotes eius per omne tempus.	2020-04-20	Ecclesiasticus_Iesu_filii_Sirach
1100001171	sacrificia ipsius consumpta sunt igne quotidie.	2020-04-20	Ecclesiasticus_Iesu_filii_Sirach
1100001172	complevit moyses manus eius, et unxit illum oleo sancto.	2020-04-20	Ecclesiasticus_Iesu_filii_Sirach
1100001173	factum est illi in testamentum aeternum, et semini eius, sicut dies caeli, fungi sacerdotio, et habere laudem, et glorificare populum suum in nomine eius.	2020-04-20	Ecclesiasticus_Iesu_filii_Sirach
1100001174	ipsum elegit ab omni vivente, offerre sacrificium deo, incensum, et bonum odorem, in memoriam placare pro populo suo: et dedit illi in praeceptis suis potestatem, in testamentis iudiciorum: docere iacob testimonia, et in lege sua lucem dare israel.	2020-04-20	Ecclesiasticus_Iesu_filii_Sirach
1100001175	quia contra illum steterunt alieni, et propter invidiam circumdederunt illum homines in deserto, qui erant cum dathan et abiron, et congregatio core in iracundia.	2020-04-20	Ecclesiasticus_Iesu_filii_Sirach
1100001176	vidit dominus deus, et non placuit illi, et consumpti sunt in impetu iracundiae.	2020-04-20	Ecclesiasticus_Iesu_filii_Sirach
1100001177	fecit illis monstra, et consumpsit illos in flamma ignis.	2020-04-20	Ecclesiasticus_Iesu_filii_Sirach
1100001178	et addidit aaron gloriam, et dedit illi haereditatem, et primitias frugum terrae divisit illi.	2020-04-20	Ecclesiasticus_Iesu_filii_Sirach
1100001179	panem ipsis in primis paravit in satietatem: nam et sacrificia domini edent, quae dedit illi et semini eius.	2020-04-20	Ecclesiasticus_Iesu_filii_Sirach
1100001180	ceterum in terra gentes non haereditabit, et pars non est illi in gente: ipse est enim pars eius, et haereditas.	2020-04-20	Ecclesiasticus_Iesu_filii_Sirach
1100001181	phinees, filius eleazari, tertius in gloria est, imitando eum in timore domini, et stare in reverentia gentis: in bonitate et alacritate animae suae placuit deo pro israel.	2020-04-20	Ecclesiasticus_Iesu_filii_Sirach
1100001182	ideo statuit illi testamentum pacis, principem sanctorum et gentis suae, ut sit illi et semini eius sacerdotii dignitas in aeternum.	2020-04-20	Ecclesiasticus_Iesu_filii_Sirach
1100001183	et testamentum david regi filio iesse de tribu iuda, haereditas ipsi et semini eius: ut daret sapientiam in cor nostrum, iudicare gentem suam in iustitia, ne abolerentur bona ipsorum: et gloriam ipsorum in gentem eorum aeternam fecit.	2020-04-20	Ecclesiasticus_Iesu_filii_Sirach
1100001184	caput 46 fortis in bello iesus nave, successor moysi in prophetis, qui fuit magnus secundum nomen suum, maximus in salutem electorum dei, expugnare insurgentes hostes, ut consequeretur haereditatem israel.	2020-04-20	Ecclesiasticus_Iesu_filii_Sirach
1100001185	quam gloriam adeptus est in tollendo manus suas, et iactando contra civitates rhomphaeas! quis ante illum sic restitit? nam hostes ipse dominus perduxit.	2020-04-20	Ecclesiasticus_Iesu_filii_Sirach
1100001186	an non in iracundia eius impeditus est sol, et una dies facta est quasi duo? invocavit altissimum potentem, in oppugnando inimicos undique: et audivit illum magnus et sanctus deus, in saxis grandinis virtutis valde fortis.	2020-04-20	Ecclesiasticus_Iesu_filii_Sirach
1100001187	impetum fecit contra gentem hostilem, et in descensu perdidit contrarios: ut cognoscant gentes potentiam eius, quia contra deum pugnare non est facile.	2020-04-20	Ecclesiasticus_Iesu_filii_Sirach
1100001188	et secutus est a tergo potentis: et in diebus moysi misericordiam fecit, ipse, et caleb filius iephone, stare contra hostem, et prohibere gentem a peccatis, et perfringere murmur malitiae.	2020-04-20	Ecclesiasticus_Iesu_filii_Sirach
1100001189	et ipsi duo constituti a periculo liberati sunt a numero sexcentorum millium peditum, inducere illos in haereditatem, in terram quae manat lac et mel.	2020-04-20	Ecclesiasticus_Iesu_filii_Sirach
1100001190	et dedit dominus ipsi caleb fortitudinem, et usque in senectutem permansit illi virtus, ut ascenderet in excelsum terrae locum, et semen ipsius obtinuit haereditatem, ut viderent omnes filii israel quia bonum est obsequi sancto deo.	2020-04-20	Ecclesiasticus_Iesu_filii_Sirach
1100001191	et iudices singuli suo nomine, quorum non est corruptum cor, qui non aversi sunt a domino, ut sit memoria illorum in benedictione, et ossa eorum pullulent de loco suo: et nomen eorum permaneat in aeternum, permanens ad filios illorum, sanctorum virorum gloria.	2020-04-20	Ecclesiasticus_Iesu_filii_Sirach
1100001192	dilectus a domino deo suo samuel, propheta domini, renovavit imperium, et unxit principes in gente sua.	2020-04-20	Ecclesiasticus_Iesu_filii_Sirach
1100001193	in lege domini congregationem iudicavit, et vidit deus iacob: et in fide sua probatus est propheta, et cognitus est in verbis suis fidelis, quia vidit deum lucis.	2020-04-20	Ecclesiasticus_Iesu_filii_Sirach
1100001194	et invocavit dominum omnipotentem, in oppugnando hostes circumstantes undique, in oblatione agni inviolati.	2020-04-20	Ecclesiasticus_Iesu_filii_Sirach
1100001195	et intonuit de caelo dominus, et in sonitu magno auditam fecit vocem suam: et contrivit principes tyriorum, et omnes duces philisthiim: et ante tempus finis vitae suae et saeculi, testimonium praebuit in conspectu domini et christi: pecunias et usque ad calceamenta ab omni carne non accepit, et non accusavit illum homo.	2020-04-20	Ecclesiasticus_Iesu_filii_Sirach
1100001196	et post hoc dormivit: et notum fecit regi, et ostendit illi finem vitae suae: et exaltavit vocem suam de terra in prophetia, delere impietatem gentis.	2020-04-20	Ecclesiasticus_Iesu_filii_Sirach
1100001197	caput 47 post haec surrexit nathan, propheta in diebus david.	2020-04-20	Ecclesiasticus_Iesu_filii_Sirach
1100001198	et quasi adeps separatus a carne, sic david a filiis israel.	2020-04-20	Ecclesiasticus_Iesu_filii_Sirach
1100001199	cum leonibus lusit quasi cum agnis, et in ursis similiter fecit sicut in agnis ovium, in iuventute sua.	2020-04-20	Ecclesiasticus_Iesu_filii_Sirach
1100001200	numquid non occidit gigantem, et abstulit opprobrium de gente? in tollendo manum, saxo fundae deiecit exsultationem goliae: nam invocavit dominum omnipotentem, et dedit in dextera eius tollere hominem fortem in bello, et exaltare cornu gentis suae.	2020-04-20	Ecclesiasticus_Iesu_filii_Sirach
1100001201	sic in decem millibus glorificavit eum: et laudavit eum in benedictionibus domini, in offerendo illi coronam gloriae: contrivit enim inimicos undique, et extirpavit philisthiim contrarios usque in hodiernum diem: contrivit cornu ipsorum usque in aeternum.	2020-04-20	Ecclesiasticus_Iesu_filii_Sirach
1100001202	in omni opere dedit confessionem sancto, et excelso in verbo gloriae.	2020-04-20	Ecclesiasticus_Iesu_filii_Sirach
1100001203	de omni corde suo laudavit dominum: et dilexit deum, qui fecit illum, et dedit illi contra inimicos potentiam: et stare fecit cantores contra altare, et in sono eorum dulces fecit modos.	2020-04-20	Ecclesiasticus_Iesu_filii_Sirach
1100001204	et dedit in celebrationibus decus, et ornavit tempora usque ad consummationem vitae, ut laudarent nomen sanctum domini, et amplificarent mane dei sanctitatem.	2020-04-20	Ecclesiasticus_Iesu_filii_Sirach
1100001205	dominus purgavit peccata ipsius, et exaltavit in aeternum cornu eius: et dedit illi testamentum regni, et sedem gloriae in israel.	2020-04-20	Ecclesiasticus_Iesu_filii_Sirach
1100001206	post ipsum surrexit filius sensatus, et propter illum deiecit omnem potentiam inimicorum.	2020-04-20	Ecclesiasticus_Iesu_filii_Sirach
1100001207	salomon imperavit in diebus pacis, cui subiecit deus omnes hostes, ut conderet domum in nomine suo, et pararet sanctitatem in sempiternum.	2020-04-20	Ecclesiasticus_Iesu_filii_Sirach
1100001208	quemadmodum eruditus es in iuventute tua, et impletus es, quasi flumen, sapientia, et terram retexit anima tua.	2020-04-20	Ecclesiasticus_Iesu_filii_Sirach
1100001209	et replesti in comparationibus aenigmata: ad insulas longe divulgatum est nomen tuum, et dilectus es in pace tua.	2020-04-20	Ecclesiasticus_Iesu_filii_Sirach
1100001210	in cantilenis, et proverbiis, et comparationibus, et interpretationibus, miratae sunt terrae: et in nomine domini dei, cui est cognomen deus israel.	2020-04-20	Ecclesiasticus_Iesu_filii_Sirach
1100001211	collegisti quasi auricalcum aurum, et ut plumbum complesti argentum: et inclinasti femora tua mulieribus: potestatem habuisti in corpore tuo.	2020-04-20	Ecclesiasticus_Iesu_filii_Sirach
1100001212	dedisti maculam in gloria tua, et profanasti semen tuum, inducere iracundiam ad liberos tuos, et incitari stultitiam tuam: ut faceres imperium bipartitum, et ex ephraim imperare imperium durum.	2020-04-20	Ecclesiasticus_Iesu_filii_Sirach
1100001213	deus autem non derelinquet misericordiam suam: et non corrumpet, nec delebit opera sua, neque perdet a stirpe nepotes electi sui, et semen eius qui diligit dominum non corrumpet.	2020-04-20	Ecclesiasticus_Iesu_filii_Sirach
1100001214	dedit autem reliquum iacob, et david de ipsa stirpe.	2020-04-20	Ecclesiasticus_Iesu_filii_Sirach
1100001215	et finem habuit salomon cum patribus suis.	2020-04-20	Ecclesiasticus_Iesu_filii_Sirach
1100001216	et dereliquit post se de semine suo, gentis stultitiam, et imminutum a prudentia, roboam, qui avertit gentem consilio suo: et ieroboam filium nabat, qui peccare fecit israel, et dedit viam peccandi ephraim: et plurima redundaverunt peccata ipsorum.	2020-04-20	Ecclesiasticus_Iesu_filii_Sirach
1100001217	valde averterunt illos a terra sua.	2020-04-20	Ecclesiasticus_Iesu_filii_Sirach
1100001218	et quaesivit omnes nequitias, usque dum perveniret ad illos defensio, et ab omnibus peccatis liberavit eos.	2020-04-20	Ecclesiasticus_Iesu_filii_Sirach
1100001219	caput 48 et surrexit elias propheta quasi ignis, et verbum ipsius quasi facula ardebat.	2020-04-20	Ecclesiasticus_Iesu_filii_Sirach
1100001220	qui induxit in illos famem: et irritantes illum invidia sua pauci facti sunt: non enim poterant sustinere praecepta domini.	2020-04-20	Ecclesiasticus_Iesu_filii_Sirach
1100001221	verbo domini continuit caelum, et deiecit de caelo ignem ter.	2020-04-20	Ecclesiasticus_Iesu_filii_Sirach
1100001222	sic amplificatus est elias in mirabilibus suis.	2020-04-20	Ecclesiasticus_Iesu_filii_Sirach
1100001223	et quis potest similiter sic gloriari tibi? qui sustulisti mortuum ab inferis de sorte mortis, in verbo domini dei: qui deiecisti reges ad pernicem, et confregisti facile potentiam ipsorum, et gloriosos de lecto suo: qui audis in sina iudicium, et in horeb iudicia defensionis: qui ungis reges ad poenitentiam, et prophetas facis successores post te: qui receptus es in turbine ignis, in curru equorum igneorum: qui scriptus es in iudiciis temporum, lenire iracundiam domini, conciliare cor patris ad filium, et restituere tribus iacob.	2020-04-20	Ecclesiasticus_Iesu_filii_Sirach
1100001224	beati sunt qui te viderunt, et in amicitia tua decorati sunt.	2020-04-20	Ecclesiasticus_Iesu_filii_Sirach
1100001225	nam nos vita vivimus tantum: post mortem autem non erit tale nomen nostrum.	2020-04-20	Ecclesiasticus_Iesu_filii_Sirach
1100001226	elias quidem in turbine tectus est, et in eliseo completus est spiritus eius: in diebus suis non pertimuit principem, et potentia nemo vicit illum: nec superavit illum verbum aliquod, et mortuum prophetavit corpus eius.	2020-04-20	Ecclesiasticus_Iesu_filii_Sirach
1100001227	in vita sua fecit monstra, et in morte mirabilia operatus est.	2020-04-20	Ecclesiasticus_Iesu_filii_Sirach
1100001228	in omnibus istis non poenituit populus, et non recesserunt a peccatis suis, usque dum eiecti sunt de terra sua, et dispersi sunt in omnem terram: et relicta est gens perpauca, et princeps in domo david.	2020-04-20	Ecclesiasticus_Iesu_filii_Sirach
1100001229	quidam ipsorum fecerunt quod placeret deo: alii autem multa commiserunt peccata.	2020-04-20	Ecclesiasticus_Iesu_filii_Sirach
1100001230	ezechias munivit civitatem suam, et induxit in medium ipsius aquam: et fodit ferro rupem, et aedificavit ad aquam puteum.	2020-04-20	Ecclesiasticus_Iesu_filii_Sirach
1100001231	in diebus ipsius ascendit sennacherib, et misit rabsacen, et sustulit manum suam contra illos: et extulit manum suam in sion, et superbus factus est potentia sua.	2020-04-20	Ecclesiasticus_Iesu_filii_Sirach
1100001232	tunc mota sunt corda et manus ipsorum: et doluerunt quasi parturientes mulieres.	2020-04-20	Ecclesiasticus_Iesu_filii_Sirach
1100001233	et invocaverunt dominum misericordem, et expandentes manus suas extulerunt ad caelum: et sanctus, dominus deus, audivit cito vocem ipsorum.	2020-04-20	Ecclesiasticus_Iesu_filii_Sirach
1100001234	non est commemoratus peccatorum illorum, neque dedit illos inimicis suis: sed purgavit eos in manu isaiae sancti prophetae.	2020-04-20	Ecclesiasticus_Iesu_filii_Sirach
1100001235	deiecit castra assyriorum, et contrivit illos angelus domini: nam fecit ezechias quod placuit deo, et fortiter ivit in via david patris sui, quam mandavit illi isaias, propheta magnus, et fidelis in conspectu dei.	2020-04-20	Ecclesiasticus_Iesu_filii_Sirach
1100001236	in diebus ipsius retro rediit sol, et addidit regi vitam.	2020-04-20	Ecclesiasticus_Iesu_filii_Sirach
1100001237	spiritu magno vidit ultima, et consolatus est lugentes in sion usque in sempiternum.	2020-04-20	Ecclesiasticus_Iesu_filii_Sirach
1100001238	ostendit futura, et abscondita antequam evenirent.	2020-04-20	Ecclesiasticus_Iesu_filii_Sirach
1100001239	caput 49 memoria iosiae in compositionem odoris facta opus pigmentarii.	2020-04-20	Ecclesiasticus_Iesu_filii_Sirach
1100001240	in omni ore quasi mel indulcabitur eius memoria, et ut musica in convivio vini.	2020-04-20	Ecclesiasticus_Iesu_filii_Sirach
1100001241	ipse est directus divinitus in poenitentiam gentis, et tulit abominationes impietatis.	2020-04-20	Ecclesiasticus_Iesu_filii_Sirach
1100001242	et gubernavit ad dominum cor ipsius, et in diebus peccatorum corroboravit pietatem.	2020-04-20	Ecclesiasticus_Iesu_filii_Sirach
1100001243	praeter david et ezechiam et iosiam, omnes peccatum commiserunt: nam reliquerunt legem altissimi reges iuda, et contempserunt timorem dei.	2020-04-20	Ecclesiasticus_Iesu_filii_Sirach
1100001244	dederunt enim regnum suum aliis, et gloriam suam alienigenae genti.	2020-04-20	Ecclesiasticus_Iesu_filii_Sirach
1100001245	incenderunt electam sanctitatis civitatem, et desertas fecerunt vias ipsius in manu ieremiae.	2020-04-20	Ecclesiasticus_Iesu_filii_Sirach
1100001246	nam male tractaverunt illum qui a ventre matris consecratus est propheta, evertere, et eruere, et perdere, et iterum aedificare, et renovare: ezechiel, qui vidit conspectum gloriae quam ostendit illi in curru cherubim.	2020-04-20	Ecclesiasticus_Iesu_filii_Sirach
1100001247	nam commemoratus est inimicorum in imbre, benefacere illis qui ostenderunt rectas vias.	2020-04-20	Ecclesiasticus_Iesu_filii_Sirach
1100001248	et duodecim prophetarum ossa pullulent de loco suo: nam corroboraverunt iacob, et redemerunt se in fide virtutis.	2020-04-20	Ecclesiasticus_Iesu_filii_Sirach
1100001249	quomodo amplificemus zorobabel? nam et ipse quasi signum in dextera manu: sic et iesum filium iosedec, qui in diebus suis aedificaverunt domum, et exaltaverunt templum sanctum domino, paratum in gloriam sempiternam.	2020-04-20	Ecclesiasticus_Iesu_filii_Sirach
1100001250	et nehemias in memoriam multi temporis, qui erexit nobis muros eversos, et stare fecit portas et seras, qui erexit domos nostras.	2020-04-20	Ecclesiasticus_Iesu_filii_Sirach
1100001251	nemo natus est in terra qualis henoch, nam et ipse receptus est a terra: neque ut ioseph, qui natus est homo princeps fratrum, firmamentum gentis, rector fratrum, stabilimentum populi: et ossa ipsius visitata sunt, et post mortem prophetaverunt.	2020-04-20	Ecclesiasticus_Iesu_filii_Sirach
1100001252	seth et sem apud homines gloriam adepti sunt, et super omnem animam in origine adam.	2020-04-20	Ecclesiasticus_Iesu_filii_Sirach
1100001253	caput 50 simon, oniae filius, sacerdos magnus, qui in vita sua suffulsit domum, et in diebus suis corroboravit templum.	2020-04-20	Ecclesiasticus_Iesu_filii_Sirach
1100001254	templi etiam altitudo ab ipso fundata est, duplex aedificatio, et excelsi parietes templi.	2020-04-20	Ecclesiasticus_Iesu_filii_Sirach
1100001255	in diebus ipsius emanaverunt putei aquarum, et quasi mare adimpleti sunt supra modum.	2020-04-20	Ecclesiasticus_Iesu_filii_Sirach
1100001256	qui curavit gentem suam, et liberavit eam a perditione: qui praevaluit amplificare civitatem, qui adeptus est gloriam in conversatione gentis, et ingressum domus et atrii amplificavit.	2020-04-20	Ecclesiasticus_Iesu_filii_Sirach
1100001257	quasi stella matutina in medio nebulae, et quasi luna plena, in diebus suis lucet: et quasi sol refulgens, sic ille effulsit in templo dei.	2020-04-20	Ecclesiasticus_Iesu_filii_Sirach
1100001258	quasi arcus refulgens inter nebulas gloriae, et quasi flos rosarum in diebus vernis, et quasi lilia quae sunt in transitu aquae, et quasi thus redolens in diebus aestatis: quasi ignis effulgens, et thus ardens in igne: quasi vas auri solidum, ornatum omni lapide pretioso: quasi oliva pullulans, et cypressus in altitudinem se extollens, in accipiendo ipsum stolam gloriae, et vestiri eum in consummationem virtutis.	2020-04-20	Ecclesiasticus_Iesu_filii_Sirach
1100001259	in ascensu altaris sancti gloriam dedit sanctitatis amictum.	2020-04-20	Ecclesiasticus_Iesu_filii_Sirach
1100001260	in accipiendo autem partes de manu sacerdotum, et ipse stans iuxta aram: et circa illum corona fratrum: quasi plantatio cedri in monte libano, sic circa illum steterunt quasi rami palmae: et omnes filii aaron in gloria sua.	2020-04-20	Ecclesiasticus_Iesu_filii_Sirach
1100001261	oblatio autem domini in manibus ipsorum coram omni synagoga israel: et consummatione fungens in ara, amplificare oblationem excelsi regis, porrexit manum suam in libatione, et libavit de sanguine uvae.	2020-04-20	Ecclesiasticus_Iesu_filii_Sirach
1100001262	effudit in fundamento altaris odorem divinum excelso principi.	2020-04-20	Ecclesiasticus_Iesu_filii_Sirach
1100001263	tunc exclamaverunt filii aaron, in tubis productilibus sonuerunt: et auditam fecerunt vocem magnam in memoriam coram deo.	2020-04-20	Ecclesiasticus_Iesu_filii_Sirach
1100001264	tunc omnis populus simul properaverunt, et ceciderunt in faciem super terram, adorare dominum deum suum, et dare preces omnipotenti deo excelso.	2020-04-20	Ecclesiasticus_Iesu_filii_Sirach
1100001265	et amplificaverunt psallentes in vocibus suis, et in magna domo auctus est sonus suavitatis plenus.	2020-04-20	Ecclesiasticus_Iesu_filii_Sirach
1100001266	et rogavit populus dominum excelsum in prece, usque dum perfectus est honor domini, et munus suum perfecerunt.	2020-04-20	Ecclesiasticus_Iesu_filii_Sirach
1100001267	tunc descendens, manus suas extulit in omne congregationem filiorum israel, dare gloriam deo a labiis suis, et in nomine ipsius gloriari: et iteravit orationem suam, volens ostendere virtutem dei.	2020-04-20	Ecclesiasticus_Iesu_filii_Sirach
1100001268	et nunc orate deum omnium, qui magna fecit in omni terra, qui auxit dies nostros a ventre matris nostrae, et fecit nobiscum secundum suam misericordiam: det nobis iucunditatem cordis, et fieri pacem in diebus nostris in israel per dies sempiternos: credere israel nobiscum esse dei misericordiam, ut liberet nos in diebus suis.	2020-04-20	Ecclesiasticus_Iesu_filii_Sirach
1100001269	duas gentes odit anima mea: tertia autem non est gens quam oderim: qui sedent in monte seir, et philisthiim, et stultus populus qui habitat in sichimis.	2020-04-20	Ecclesiasticus_Iesu_filii_Sirach
1100001270	doctrinam sapientiae et disciplinae scripsit in codice isto iesus, filius sirach, ierosolymita, qui renovavit sapientiam de corde suo.	2020-04-20	Ecclesiasticus_Iesu_filii_Sirach
1100001271	beatus qui in istis versatur bonis: qui ponit illa in corde suo, sapiens erit semper.	2020-04-20	Ecclesiasticus_Iesu_filii_Sirach
1100001272	si enim haec fecerit, ad omnia valebit, quia lux dei vestigium eius est.	2020-04-20	Ecclesiasticus_Iesu_filii_Sirach
1100001273	caput 51 oratio iesu filii sirach.	2020-04-20	Ecclesiasticus_Iesu_filii_Sirach
1100001274	confitebor tibi, domine rex, et collaudabo te deum salvatorem meum.	2020-04-20	Ecclesiasticus_Iesu_filii_Sirach
1100001275	confitebor nomini tuo, quoniam adiutor et protector factus es mihi, et liberasti corpus meum a perditione: a laqueo linguae iniquae, et a labiis operantium mendacium: et in conspectu astantium factus es mihi adiutor.	2020-04-20	Ecclesiasticus_Iesu_filii_Sirach
1100001276	et liberasti me, secundum multitudinem misericordiae nominis tui, a rugientibus praeparatis ad escam: de manibus quaerentium animam meam, et de portis tribulationum quae circumdederunt me; a pressura flammae quae circumdedit me, et in medio ignis non sum aestuatus; de altitudine ventris inferi, et a lingua coinquinata, et a verbo mendacii, a rege iniquo, et a lingua iniusta.	2020-04-20	Ecclesiasticus_Iesu_filii_Sirach
1100001277	laudabit usque ad mortem anima mea dominum, et vita mea appropinquans erat in inferno deorsum.	2020-04-20	Ecclesiasticus_Iesu_filii_Sirach
1100001278	circumdederunt me undique, et non erat qui adiuvaret: respiciens eram ad adiutorium hominum, et non erat.	2020-04-20	Ecclesiasticus_Iesu_filii_Sirach
1100001279	memoratus sum misericordiae tuae domine, et operationis tuae, quae a saeculo sunt: quoniam eruis sustinentes te, domine, et liberas eos de manibus gentium.	2020-04-20	Ecclesiasticus_Iesu_filii_Sirach
1100001280	exaltasti super terram habitationem meam, et pro morte defluente deprecatus sum.	2020-04-20	Ecclesiasticus_Iesu_filii_Sirach
1100001281	invocavi dominum patrem domini mei, ut non derelinquat me in die tribulationis meae, et in tempore superborum, sine adiutorio.	2020-04-20	Ecclesiasticus_Iesu_filii_Sirach
1100001282	laudabo nomen tuum assidue, et collaudabo illud in confessione: et exaudita est oratio mea, et liberasti me de perditione, et eripuisti me de tempore iniquo.	2020-04-20	Ecclesiasticus_Iesu_filii_Sirach
1100001283	propterea confitebor, et laudem dicam tibi, et benedicam nomini domini.	2020-04-20	Ecclesiasticus_Iesu_filii_Sirach
1100001284	cum adhuc iunior essem, priusquam oberrarem, quaesivi sapientiam palam in oratione mea.	2020-04-20	Ecclesiasticus_Iesu_filii_Sirach
1100001285	ante templum postulabam pro illis, et usque in novissimis inquiram eam: et effloruit tamquam praecox uva.	2020-04-20	Ecclesiasticus_Iesu_filii_Sirach
1100001286	laetatum est cor meum in ea: ambulavit pes meus iter rectum: a iuventute mea investigabam eam.	2020-04-20	Ecclesiasticus_Iesu_filii_Sirach
1100001287	inclinavi modico aurem meam, et excepi illam.	2020-04-20	Ecclesiasticus_Iesu_filii_Sirach
1100001288	multam inveni in meipso sapientiam, et multum profeci in ea.	2020-04-20	Ecclesiasticus_Iesu_filii_Sirach
1100001289	danti mihi sapientiam dabo gloriam: consiliatus sum enim ut facerem illam.	2020-04-20	Ecclesiasticus_Iesu_filii_Sirach
1100001290	zelatus sum bonum, et non confundar.	2020-04-20	Ecclesiasticus_Iesu_filii_Sirach
1100001291	colluctata est anima mea in illa, et in faciendo eam confirmatus sum.	2020-04-20	Ecclesiasticus_Iesu_filii_Sirach
1100001292	manus meas extendi in altum, et insipientiam eius luxi; animam meam direxi ad illam, et in agnitione inveni eam.	2020-04-20	Ecclesiasticus_Iesu_filii_Sirach
1100001293	possedi cum ipsa cor ab initio: propter hoc, non derelinquar.	2020-04-20	Ecclesiasticus_Iesu_filii_Sirach
1100001294	venter meus conturbatus est quaerendo illam: propterea bonam possidebo possessionem.	2020-04-20	Ecclesiasticus_Iesu_filii_Sirach
1100001295	dedit mihi dominus linguam mercedem meam, et in ipsa laudabo eum.	2020-04-20	Ecclesiasticus_Iesu_filii_Sirach
1100001296	appropiate ad me, indocti, et congregate vos in domum disciplinae.	2020-04-20	Ecclesiasticus_Iesu_filii_Sirach
1100001297	quid adhuc retardatis?  et quid dicitis in his? animae vestrae sitiunt vehementer.	2020-04-20	Ecclesiasticus_Iesu_filii_Sirach
1100001298	aperui os meum, et locutus sum: comparate vobis sine argento, et collum vestrum subiicite iugo: et suscipiat anima vestra disciplinam: in proximo est enim invenire eam.	2020-04-20	Ecclesiasticus_Iesu_filii_Sirach
1100001299	videte oculis vestris, quia modicum laboravi, et inveni mihi multam requiem.	2020-04-20	Ecclesiasticus_Iesu_filii_Sirach
1100001300	assumite disciplinam in multo numero argenti, et copiosum aurum possidete in ea.	2020-04-20	Ecclesiasticus_Iesu_filii_Sirach
1100001301	laetetur anima vestra in misericordia eius, et non confundemini in laude ipsius.	2020-04-20	Ecclesiasticus_Iesu_filii_Sirach
1100001302	operamini opus vestrum ante tempus, et dabit vobis mercedem vestram in tempore suo.	2020-04-20	Ecclesiasticus_Iesu_filii_Sirach
