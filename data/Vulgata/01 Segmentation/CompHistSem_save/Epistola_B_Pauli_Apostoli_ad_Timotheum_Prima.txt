1100000001	epistola b. pauli apostoli ad timotheum prima caput 1 paulus apostolus iesu christi secundum imperium dei salvatoris nostri, et christi iesu spei nostrae,timotheo dilecto filio in fide.  gratia, misericordia, et pax a deo patre, et christo iesu domino nostro.	2020-04-20	Epistola_B_Pauli_Apostoli_ad_Timotheum_Prima
1100000002	sicut rogavi te ut remaneres ephesi cum irem in macedoniam, ut denuntiares quibusdam ne aliter docerent,neque intenderent fabulis, et genealogiis interminatis: quae quaestiones praestant magis quam aedificationem dei, quae est in fide.	2020-04-20	Epistola_B_Pauli_Apostoli_ad_Timotheum_Prima
1100000003	finis autem praecepti est caritas de corde puro, et conscientia bona, et fide non ficta.	2020-04-20	Epistola_B_Pauli_Apostoli_ad_Timotheum_Prima
1100000004	a quibus quidam aberrantes, conversi sunt in vaniloquium,volentes esse legis doctores, non intelligentes neque quae loquuntur, neque de quibus affirmant.	2020-04-20	Epistola_B_Pauli_Apostoli_ad_Timotheum_Prima
1100000005	scimus autem quia bona est lex si quis ea legitime utatur:sciens hoc quia lex iusto non est posita, sed iniustis, et non subditis, impiis, et peccatoribus, sceleratis, et contaminatis, parricidis, et matricidis, homicidis,fornicariis, masculorum concubitoribus, plagiariis, mendacibus, et periuris, et si quid aliud sanae doctrinae adversatur,quae est secundum evangelium gloriae beati dei, quod creditum est mihi.	2020-04-20	Epistola_B_Pauli_Apostoli_ad_Timotheum_Prima
1100000006	gratias ago ei, qui me confortavit, christo iesu domino nostro, quia fidelem me existimavit, ponens in ministerio:qui prius blasphemus fui, et persecutor, et contumeliosus: sed misericordiam dei consecutus sum, quia ignorans feci in incredulitate.	2020-04-20	Epistola_B_Pauli_Apostoli_ad_Timotheum_Prima
1100000007	superabundavit autem gratia domini nostri cum fide, et dilectione, quae est in christo iesu.	2020-04-20	Epistola_B_Pauli_Apostoli_ad_Timotheum_Prima
1100000008	fidelis sermo, et omni acceptione dignus: quod christus iesus venit in hunc mundum peccatores salvos facere, quorum primus ego sum.	2020-04-20	Epistola_B_Pauli_Apostoli_ad_Timotheum_Prima
1100000009	sed ideo misericordiam consecutus sum: ut in me primo ostenderet christus iesus omnem patientiam ad informationem eorum, qui credituri sunt illi, in vitam aeternam.	2020-04-20	Epistola_B_Pauli_Apostoli_ad_Timotheum_Prima
1100000010	regi autem saeculorum immortali, invisibili, soli deo honor et gloria in saecula saeculorum.  amen.	2020-04-20	Epistola_B_Pauli_Apostoli_ad_Timotheum_Prima
1100000011	hoc praeceptum commendo tibi, fili timothee, secundum praecedentes in te prophetias, ut milites in illis bonam militiam,habens fidem, et bonam conscientiam, quam quidam repellentes, circa fidem naufragaverunt:ex quibus est hymenaeus, et alexander: quos tradidi satanae, ut discant non blasphemare.	2020-04-20	Epistola_B_Pauli_Apostoli_ad_Timotheum_Prima
1100000012	caput 2 obsecro igitur primum omnium fieri obsecrationes, orationes, postulationes, gratiarum actiones, pro omnibus hominibus:pro regibus, et omnibus qui in sublimitate sunt, ut quietam et tranquillam vitam agamus in omni pietate, et castitate:hoc enim bonum est, et acceptum coram salvatore nostro deo,qui omnes homines vult salvos fieri, et ad agnitionem veritatis venire.	2020-04-20	Epistola_B_Pauli_Apostoli_ad_Timotheum_Prima
1100000013	unus enim deus, unus et mediator dei et hominum homo christus iesus:qui dedit redemptionem semetipsum pro omnibus, testimonium temporibus suis:in quo positus sum ego praedicator, et apostolus (veritatem dico, non mentior) doctor gentium in fide, et veritate.	2020-04-20	Epistola_B_Pauli_Apostoli_ad_Timotheum_Prima
1100000014	volo ergo viros orare in omni loco, levantes puras manus sine ira et disceptatione.	2020-04-20	Epistola_B_Pauli_Apostoli_ad_Timotheum_Prima
1100000015	similiter et mulieres in habitu ornato, cum verecundia et sobrietate ornantes se, et non in tortis crinibus, aut auro, aut margaritas, vel veste pretiosa:sed quod decet mulieres, promittentes pietatem per opera bona.	2020-04-20	Epistola_B_Pauli_Apostoli_ad_Timotheum_Prima
1100000016	mulier in silentio discat cum omni subiectione.	2020-04-20	Epistola_B_Pauli_Apostoli_ad_Timotheum_Prima
1100000017	docere autem mulieri non permitto, neque dominari in virum: sed esse in silentio.	2020-04-20	Epistola_B_Pauli_Apostoli_ad_Timotheum_Prima
1100000018	adam enim primus formatus est: deinde heva:et adam non est seductus: mulier autem seducta in praevaricatione fuit.	2020-04-20	Epistola_B_Pauli_Apostoli_ad_Timotheum_Prima
1100000019	salvabitur autem per filiorum generationem, si permanserit in fide, et dilectione, et sanctificatione cum sobrietate.	2020-04-20	Epistola_B_Pauli_Apostoli_ad_Timotheum_Prima
1100000020	caput 3 fidelis sermo: si quis episcopatum desiderat, bonum opus desiderat.	2020-04-20	Epistola_B_Pauli_Apostoli_ad_Timotheum_Prima
1100000021	oportet ergo episcopum irreprehensibilem esse, unius uxoris virum, sobrium, prudentem, ornatum, pudicum, hospitalem, doctorem,non vinolentum, non percussorem, sed modestum: non litigiosum, non cupidum, sedsuae domui bene praepositum: filios habentem subditos cum omni castitate.	2020-04-20	Epistola_B_Pauli_Apostoli_ad_Timotheum_Prima
1100000022	si quis autem domui suae praeesse nescit, quomodo ecclesiae dei diligentiam habebit? non neophytum: ne in superbiam elatus, in iudicium incidat diaboli.	2020-04-20	Epistola_B_Pauli_Apostoli_ad_Timotheum_Prima
1100000023	oportet autem illum et testimonium habere bonum ab iis qui foris sunt, ut non in opprobrium incidat, et in laqueum diaboli.	2020-04-20	Epistola_B_Pauli_Apostoli_ad_Timotheum_Prima
1100000024	diaconos similiter pudicos, non bilingues, non multo vino deditos, non turpe lucrum sectantes:habentes mysterium fidei in conscientia pura.	2020-04-20	Epistola_B_Pauli_Apostoli_ad_Timotheum_Prima
1100000025	et hi autem probentur primum: et sic ministrent, nullum crimen habentes.	2020-04-20	Epistola_B_Pauli_Apostoli_ad_Timotheum_Prima
1100000026	mulieres similiter pudicas, non detrahentes, sobrias, fideles in omnibus.	2020-04-20	Epistola_B_Pauli_Apostoli_ad_Timotheum_Prima
1100000027	diaconi sint unius uxoris viri, qui filiis suis bene praesint, et suis domibus.	2020-04-20	Epistola_B_Pauli_Apostoli_ad_Timotheum_Prima
1100000028	qui enim bene ministraverint, gradum bonum sibi acquirent, et multam fiduciam in fide, quae est in christo iesu.	2020-04-20	Epistola_B_Pauli_Apostoli_ad_Timotheum_Prima
1100000029	haec tibi scribo, sperans me ad te venire cito:si autem tardavero, ut scias quomodo oporteat te in domo dei conversari, quae est ecclesia dei vivi, columna et firmamentum veritatis.	2020-04-20	Epistola_B_Pauli_Apostoli_ad_Timotheum_Prima
1100000030	et manifeste magnum est pietatis sacramentum, quod manifestatum est in carne, iustificatum est in spiritu, apparuit angelis, praedicatum est gentibus, creditum est in mundo, assumptum est in gloria.	2020-04-20	Epistola_B_Pauli_Apostoli_ad_Timotheum_Prima
1100000031	caput 4 spiritus autem manifeste dicit, quia in novissimis temporibus discedent quidam a fide, attendentes spiritibus erroris, et doctrinis daemoniorum,in hypocrisi loquentium mendacium, et cauteriatam habentium suam conscientiam,prohibentium nubere, abstinere a cibis, quod deus creavit ad percipiendum cum gratiarum actione fidelibus, et iis qui cognoverunt veritatem.	2020-04-20	Epistola_B_Pauli_Apostoli_ad_Timotheum_Prima
1100000032	quia omnis creatura dei bona est, et nihil reiiciendum quod cum gratiarum actione percipitur:sanctificatur enim per verbum dei, et orationem.	2020-04-20	Epistola_B_Pauli_Apostoli_ad_Timotheum_Prima
1100000033	haec proponens fratribus, bonus eris minister christi iesu enutritus verbis fidei, et bonae doctrinae, quam assecutus es.	2020-04-20	Epistola_B_Pauli_Apostoli_ad_Timotheum_Prima
1100000034	ineptas autem, et aniles fabulas devita: exerce autem teipsum ad pietatem.	2020-04-20	Epistola_B_Pauli_Apostoli_ad_Timotheum_Prima
1100000035	nam corporalis exercitatio, ad modicum utilis est: pietas autem ad omnia utilis est, promissionem habens vitae, quae nunc est, et futurae.	2020-04-20	Epistola_B_Pauli_Apostoli_ad_Timotheum_Prima
1100000036	fidelis sermo, et omni acceptione dignus.	2020-04-20	Epistola_B_Pauli_Apostoli_ad_Timotheum_Prima
1100000037	in hoc enim laboramus, et maledicimur, quia speramus in deum vivum, qui est salvator omnium hominum, maxime fidelium.	2020-04-20	Epistola_B_Pauli_Apostoli_ad_Timotheum_Prima
1100000038	praecipe haec, et doce.	2020-04-20	Epistola_B_Pauli_Apostoli_ad_Timotheum_Prima
1100000039	nemo adolescentiam tuam contemnat: sed exemplum esto fidelium in verbo, in conversatione, in caritate, in fide, in castitate.	2020-04-20	Epistola_B_Pauli_Apostoli_ad_Timotheum_Prima
1100000040	dum venio, attende lectioni, exhortationi, et doctrinae.	2020-04-20	Epistola_B_Pauli_Apostoli_ad_Timotheum_Prima
1100000041	noli negligere gratiam, quae in te est, quae data est tibi per prophetiam, cum impositione manuum presbyterii.	2020-04-20	Epistola_B_Pauli_Apostoli_ad_Timotheum_Prima
1100000042	haec meditare, in his esto: ut profectus tuus manifestus sit omnibus.	2020-04-20	Epistola_B_Pauli_Apostoli_ad_Timotheum_Prima
1100000043	attende tibi, et doctrinae: insta in illis.  hoc enim faciens, et teipsum salvum facies, et eos qui te audiunt.	2020-04-20	Epistola_B_Pauli_Apostoli_ad_Timotheum_Prima
1100000044	caput 5 seniorem ne increpaveris, sed obsecra ut patrem: iuvenes, ut fratres:anus, ut matres: iuvenculas, ut sorores in omni castitate:viduas honora, quae vere viduae sunt.	2020-04-20	Epistola_B_Pauli_Apostoli_ad_Timotheum_Prima
1100000045	si qua autem vidua filios, aut nepotes habet: discat primum domum suam regere, et mutuam vicem reddere parentibus: hoc enim acceptum est coram deo.	2020-04-20	Epistola_B_Pauli_Apostoli_ad_Timotheum_Prima
1100000046	quae autem vere vidua est, et desolata, speret in deum, et instet obsecrationibus, et orationibus nocte ac die.	2020-04-20	Epistola_B_Pauli_Apostoli_ad_Timotheum_Prima
1100000047	nam quae in deliciis est, vivens mortua est.	2020-04-20	Epistola_B_Pauli_Apostoli_ad_Timotheum_Prima
1100000048	et hoc praecipe, ut irreprehensibiles sint.	2020-04-20	Epistola_B_Pauli_Apostoli_ad_Timotheum_Prima
1100000049	si quis autem suorum, et maxime domesticorum, curam non habet, fidem negavit, et est infideli deterior.	2020-04-20	Epistola_B_Pauli_Apostoli_ad_Timotheum_Prima
1100000050	vidua eligatur non minus sexaginta annorum, quae fuerit unius viri uxor,in operibus bonis testimonium habens, si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est.	2020-04-20	Epistola_B_Pauli_Apostoli_ad_Timotheum_Prima
1100000051	adolescentiores autem viduas devita: cum enim luxuriatae fuerint in christo, nubere volunt:habentes damnationem, quia primam fidem irritam fecerunt;simul autem et otiosae discunt circuire domos: non solum otiosae, sed et verbosae, et curiosae, loquentes quae non oportet.	2020-04-20	Epistola_B_Pauli_Apostoli_ad_Timotheum_Prima
1100000052	volo ergo iuniores nubere, filios procreare, matresfamilias esse, nullam occasionem dare adversario maledicti gratia.	2020-04-20	Epistola_B_Pauli_Apostoli_ad_Timotheum_Prima
1100000053	iam enim quaedam conversae sunt retro satanam.	2020-04-20	Epistola_B_Pauli_Apostoli_ad_Timotheum_Prima
1100000054	si quis fidelis habet viduas, subministret illis, et non gravetur ecclesia: ut iis quae vere viduae sunt, sufficiat.	2020-04-20	Epistola_B_Pauli_Apostoli_ad_Timotheum_Prima
1100000055	qui bene praesunt presbyteri, duplici honore digni habeantur: maxime qui laborant in verbo et doctrina.	2020-04-20	Epistola_B_Pauli_Apostoli_ad_Timotheum_Prima
1100000056	dicit enim scriptura: non alligabis os bovi trituranti.  et: dignus est operarius mercede sua.	2020-04-20	Epistola_B_Pauli_Apostoli_ad_Timotheum_Prima
1100000057	adversus presbyterum accusationem noli recipere, nisi sub duobus aut tribus testibus.	2020-04-20	Epistola_B_Pauli_Apostoli_ad_Timotheum_Prima
1100000058	peccantes coram omnibus argue: ut et ceteri timorem habeant.	2020-04-20	Epistola_B_Pauli_Apostoli_ad_Timotheum_Prima
1100000059	testor coram deo et christo iesu, et electis angelis, ut haec custodias sine praeiudicio, nihil faciens in alteram partem declinando.	2020-04-20	Epistola_B_Pauli_Apostoli_ad_Timotheum_Prima
1100000060	manus cito nemini imposueris, neque communicaveris peccatis alienis.  teipsum castum custodi.	2020-04-20	Epistola_B_Pauli_Apostoli_ad_Timotheum_Prima
1100000061	noli adhuc aquam bibere, sed modico vino utere propter stomachum tuum, et frequentes tuas infirmitates.	2020-04-20	Epistola_B_Pauli_Apostoli_ad_Timotheum_Prima
1100000062	quorumdam hominum peccata manifesta sunt, praecedentia ad iudicium: quosdam autem et subsequuntur.	2020-04-20	Epistola_B_Pauli_Apostoli_ad_Timotheum_Prima
1100000063	similiter et facta bona, manifesta sunt: et quae aliter se habent, abscondi non possunt.	2020-04-20	Epistola_B_Pauli_Apostoli_ad_Timotheum_Prima
1100000064	caput 6 quicumque sunt sub iugo servi, dominos suos omni honore dignos arbitrentur, ne nomen domini et doctrina blasphemetur.	2020-04-20	Epistola_B_Pauli_Apostoli_ad_Timotheum_Prima
1100000065	qui autem fideles habent dominos, non contemnant, quia fratres sunt: sed magis serviant, quia fideles sunt et dilecti, qui beneficii participes sunt.  haec doce, et exhortare.	2020-04-20	Epistola_B_Pauli_Apostoli_ad_Timotheum_Prima
1100000066	si quis aliter docet, et non acquiescit sanis sermonibus domini nostri iesu christi, et ei, quae secundum pietatem est, doctrinae:superbus est, nihil sciens, sed languens circa quaestiones, et pugnas verborum: ex quibus oriuntur invidiae, contentiones, blasphemiae, suspiciones malae,conflictationes hominum mente corruptorum, et qui veritate privati sunt, existimantium quaestum esse pietatem.	2020-04-20	Epistola_B_Pauli_Apostoli_ad_Timotheum_Prima
1100000067	est autem quaestus magnus pietas cum sufficientia.	2020-04-20	Epistola_B_Pauli_Apostoli_ad_Timotheum_Prima
1100000068	nihil enim intulimus in hunc mundum: haud dubium quod nec auferre quid possumus.	2020-04-20	Epistola_B_Pauli_Apostoli_ad_Timotheum_Prima
1100000069	habentes autem alimenta, et quibus tegamur, his contenti simus.	2020-04-20	Epistola_B_Pauli_Apostoli_ad_Timotheum_Prima
1100000070	nam qui volunt divites fieri, incidunt in tentationem, et in laqueum diaboli, et desideria multa inutilia, et nociva, quae mergunt homines in interitum et perditionem.	2020-04-20	Epistola_B_Pauli_Apostoli_ad_Timotheum_Prima
1100000071	radix enim omnium malorum est cupiditas: quam quidam appetentes erraverunt a fide, et inseruerunt se doloribus multis.	2020-04-20	Epistola_B_Pauli_Apostoli_ad_Timotheum_Prima
1100000072	tu autem, o homo dei, haec fuge: sectare vero iustitiam, pietatem, fidem, caritatem, patientiam, mansuetudinem.	2020-04-20	Epistola_B_Pauli_Apostoli_ad_Timotheum_Prima
1100000073	certa bonum certamen fidei, apprehende vitam aeternam, in qua vocatus es, et confessus bonam confessionem coram multis testibus.	2020-04-20	Epistola_B_Pauli_Apostoli_ad_Timotheum_Prima
1100000074	praecipio tibi coram deo, qui vivificat omnia, et christo iesu, qui testimonium reddidit sub pontio pilato, bonam confessionem,ut serves mandatum sine macula, irreprehensibile usque in adventum domini nostri iesu christi,quem suis temporibus ostendet beatus et solus potens, rex regum, et dominus dominantium:qui solus habet immortalitatem, et lucem inhabitat inaccessibilem: quem nullus hominum vidit, sed nec videre potest: cui honor, et imperium sempiternum.  amen.	2020-04-20	Epistola_B_Pauli_Apostoli_ad_Timotheum_Prima
1100000075	divitibus huius saeculi praecipe non sublime sapere, neque sperare in incerto divitiarum, sed in deo vivo (qui praestat nobis omnia abunde ad fruendum)bene agere, divites fieri in bonis operibus, facile tribuere, communicare,thesaurizare sibi fundamentum bonum in futurum, ut apprehendant veram vitam.	2020-04-20	Epistola_B_Pauli_Apostoli_ad_Timotheum_Prima
1100000076	o timothee, depositum custodi, devitans profanas vocum novitates, et oppositiones falsi nominis scientiae,quam quidam promittentes, circa fidem exciderunt.  gratia tecum.  amen.	2020-04-20	Epistola_B_Pauli_Apostoli_ad_Timotheum_Prima
