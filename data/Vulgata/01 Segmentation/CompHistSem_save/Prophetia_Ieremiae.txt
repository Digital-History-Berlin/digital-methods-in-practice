1100000001	prophetia ieremiae caput 1 verba ieremiae filii helciae, de sacerdotibus qui fuerunt in anathoth, in terra beniamin.	2020-04-20	Prophetia_Ieremiae
1100000002	quod factum est verbum domini ad eum in diebus iosiae filii amon, regis iuda, in tertiodecimo anno regni eius.	2020-04-20	Prophetia_Ieremiae
1100000003	et factum est in diebus ioakim filii iosiae, regis iuda, usque ad consummationem undecimi anni sedeciae, filii iosiae, regis iuda, usque ad transmigrationem ierusalem, in mense quinto.	2020-04-20	Prophetia_Ieremiae
1100000004	et factum est verbum domini ad me, dicens: priusquam te formarem in utero, novi te, et antequam exires de vulva, sanctificavi te, et prophetam in gentibus dedi te.	2020-04-20	Prophetia_Ieremiae
1100000005	et dixi: a, a, a, domine deus, ecce nescio loqui, quia puer ego sum.	2020-04-20	Prophetia_Ieremiae
1100000006	et dixit dominus ad me: noli dicere: puer sum: quoniam ad omnia quae mittam te ibis, et universa quaecumque mandavero tibi loqueris.	2020-04-20	Prophetia_Ieremiae
1100000007	ne timeas a facie eorum, quia tecum ego sum ut eruam te, dicit dominus.	2020-04-20	Prophetia_Ieremiae
1100000008	et misit dominus manum suam, et tetigit os meum, et dixit dominus ad me: ecce dedi verba mea in ore tuo: ecce constitui te hodie super gentes et super regna, ut evellas, et destruas, et disperdas, et dissipes, et aedifices, et plantes.	2020-04-20	Prophetia_Ieremiae
1100000009	et factum est verbum domini ad me, dicens: quid tu vides, ieremia? et dixi: virgam vigilantem ego video.	2020-04-20	Prophetia_Ieremiae
1100000010	et dixit dominus ad me: bene vidisti: quia vigilabo ego super verbo meo, ut faciam illud.	2020-04-20	Prophetia_Ieremiae
1100000011	et factum est verbum domini secundo ad me, dicens: quid tu vides? et dixi: ollam succensam ego video, et faciem eius a facie aquilonis.	2020-04-20	Prophetia_Ieremiae
1100000012	et dixit dominus ad me: ab aquilone pandetur malum super omnes habitatores terrae: quia ecce ego convocabo omnes cognationes regnorum aquilonis, ait dominus: et venient, et ponent unusquisque solium suum in introitu portarum ierusalem, et super omnes muros eius in circuitu, et super universas urbes iuda: et loquar iudicia mea cum eis super omnem malitiam eorum qui dereliquerunt me, et libaverunt diis alienis, et adoraverunt opus manuum suarum.	2020-04-20	Prophetia_Ieremiae
1100000013	tu ergo, accinge lumbos tuos, et surge, et loquere ad eos omnia quae ego praecipio tibi.	2020-04-20	Prophetia_Ieremiae
1100000014	ne formides a facie eorum, nec enim timere te faciam vultum eorum.	2020-04-20	Prophetia_Ieremiae
1100000015	ego quippe dedi te hodie in civitatem munitam, et in columnam ferream, et in murum aereum, super omnem terram, regibus iuda, principibus eius, et sacerdotibus, et populo terrae.	2020-04-20	Prophetia_Ieremiae
1100000016	et bellabunt adversum te, et non praevalebunt, quia ego tecum sum, ait dominus, ut liberem te.	2020-04-20	Prophetia_Ieremiae
1100000017	caput 2 et factum est verbum domini ad me, dicens: vade, et clama in auribus ierusalem, dicens: haec dicit dominus: recordatus sum tui, miserans adolescentiam tuam, et caritatem desponsationis tuae, quando secuta es me in deserto, in terra quae non seminatur.	2020-04-20	Prophetia_Ieremiae
1100000018	sanctus israel domino, primitiae frugum eius: omnes qui devorant eum delinquunt: mala venient super eos, dicit dominus.	2020-04-20	Prophetia_Ieremiae
1100000019	audite verbum domini, domus iacob, et omnes cognationes domus israel.	2020-04-20	Prophetia_Ieremiae
1100000020	haec dicit dominus: quid invenerunt patres vestri in me iniquitatis, quia elongaverunt a me, et ambulaverunt post vanitatem, et vani facti sunt? et non dixerunt: ubi est dominus qui ascendere nos fecit de terra aegypti; qui traduxit nos per desertum, per terram inhabitabilem et inviam, per terram sitis, et imaginem mortis, per terram in qua non ambulavit vir, neque habitavit homo? et induxi vos in terram carmeli, ut comederetis fructum eius et optima illius: et ingressi contaminastis terram meam, et haereditatem meam posuistis in abominationem.	2020-04-20	Prophetia_Ieremiae
1100000021	sacerdotes non dixerunt: ubi est dominus? et tenentes legem nescierunt me, et pastores praevaricati sunt in me, et prophetae prophetaverunt in baal, et idola secuti sunt.	2020-04-20	Prophetia_Ieremiae
1100000022	propterea adhuc iudicio contendam vobiscum, ait dominus, et cum filiis vestris disceptabo.	2020-04-20	Prophetia_Ieremiae
1100000023	transite ad insulas cethim, et videte: et in cedar mittite, et considerate vehementer: et videte si factum est huiuscemodi: si mutavit gens deos suos, et certe ipsi non sunt dii: populus vero meus mutavit gloriam suam in idolum.	2020-04-20	Prophetia_Ieremiae
1100000024	obstupescite, caeli, super hoc, et portae eius, desolamini vehementer, dicit dominus.	2020-04-20	Prophetia_Ieremiae
1100000025	duo enim mala fecit populus meus: me dereliquerunt fontem aquae vivae, et foderunt sibi cisternas, cisternas dissipatas, quia continere non valent aquas.	2020-04-20	Prophetia_Ieremiae
1100000026	numquid servus est israel, aut vernaculus? quare ergo factus est in praedam? super eum rugierunt leones, et dederunt vocem suam: posuerunt terram eius in solitudinem.	2020-04-20	Prophetia_Ieremiae
1100000027	civitates eius exustae sunt, et non est qui habitet in eis.	2020-04-20	Prophetia_Ieremiae
1100000028	filii quoque mempheos et taphnes constupraverunt te usque ad verticem.	2020-04-20	Prophetia_Ieremiae
1100000029	numquid non istud factum est tibi, quia dereliquisti dominum deum tuum eo tempore quo ducebat te per viam? et nunc quid tibi vis in via aegypti, ut bibas aquam turbidam? et quid tibi cum via assyriorum, ut bibas aquam fluminis? arguet te malitia tua, et aversio tua increpabit te.	2020-04-20	Prophetia_Ieremiae
1100000030	scito et vide quia malum et amarum est reliquisse te dominum deum tuum, et non esse timorem mei apud te, dicit dominus deus exercituum.	2020-04-20	Prophetia_Ieremiae
1100000031	a saeculo confregisti iugum meum: rupisti vincula mea, et dixisti: non serviam.	2020-04-20	Prophetia_Ieremiae
1100000032	in omni enim colle sublimi, et sub omni ligno frondoso, tu prosternebaris meretrix.	2020-04-20	Prophetia_Ieremiae
1100000033	ego autem plantavi te vineam electam, omne semen verum: quomodo ergo conversa es mihi in pravum, vinea aliena? si laveris te nitro, et multiplicaveris tibi herbam borith, maculata es in iniquitate tua coram me, dicit dominus deus.	2020-04-20	Prophetia_Ieremiae
1100000034	quomodo dicis: non sum polluta; post baalim non ambulavi? vide vias tuas in convalle; scito quid feceris: cursor levis explicans vias suas.	2020-04-20	Prophetia_Ieremiae
1100000035	onager assuetus in solitudine, in desiderio animae suae attraxit ventum amoris sui: nullus avertet eam: omnes qui quaerunt eam non deficient: in menstruis eius invenient eam.	2020-04-20	Prophetia_Ieremiae
1100000036	prohibe pedem tuum a nuditate, et guttur tuum a siti.	2020-04-20	Prophetia_Ieremiae
1100000037	et dixisti: desperavi: nequaquam faciam: adamavi quippe alienos, et post eos ambulabo.	2020-04-20	Prophetia_Ieremiae
1100000038	quomodo confunditur fur quando deprehenditur, sic confusi sunt domus israel, ipsi et reges eorum, principes, et sacerdotes, et prophetae eorum, dicentes ligno: pater meus es tu: et lapidi: tu me genuisti.	2020-04-20	Prophetia_Ieremiae
1100000039	verterunt ad me tergum et non faciem, et in tempore afflictionis suae dicent: surge, et libera nos.	2020-04-20	Prophetia_Ieremiae
1100000040	ubi sunt dii tui quos fecisti tibi? surgant, et liberent te in tempore afflictionis tuae: secundum numerum quippe civitatum tuarum erant dii tui, iuda.	2020-04-20	Prophetia_Ieremiae
1100000041	quid vultis mecum iudicio contendere? omnes dereliquistis me, dicit dominus.	2020-04-20	Prophetia_Ieremiae
1100000042	frustra percussi filios vestros: disciplinam non receperunt.	2020-04-20	Prophetia_Ieremiae
1100000043	devoravit gladius vester prophetas vestros: quasi leo vastatorgeneratio vestra.	2020-04-20	Prophetia_Ieremiae
1100000044	videte verbum domini: numquid solitudo factus sum israeli, aut terra serotina? quare ergo dixit populus meus: recessimus; non veniemus ultra ad te? numquid obliviscetur virgo ornamenti sui, aut sponsa fasciae pectoralis suae? populus vero meus oblitus est mei diebus innumeris.	2020-04-20	Prophetia_Ieremiae
1100000045	quid niteris bonam ostendere viam tuam ad quaerendam dilectionem, quae insuper et malitias tuas docuisti vias tuas, et in alis tuis inventus est sanguis animarum pauperum et innocentum? non in fossis inveni eos, sed in omnibus quae supra memoravi.	2020-04-20	Prophetia_Ieremiae
1100000046	et dixisti: absque peccato et innocens ego sum, et propterea avertatur furor tuus a me.	2020-04-20	Prophetia_Ieremiae
1100000047	ecce ego iudicio contendam tecum, eo quod dixeris: non peccavi.	2020-04-20	Prophetia_Ieremiae
1100000048	quam vilis facta es nimis, iterans vias tuas! et ab aegypto confunderis, sicut confusa es ab assur.	2020-04-20	Prophetia_Ieremiae
1100000049	nam et ab ista egredieris, et manus tuae erunt super caput tuum: quoniam obtrivit dominus confidentiam tuam, et nihil habebis prosperum in ea.	2020-04-20	Prophetia_Ieremiae
1100000050	caput 3 vulgo dicitur: si dimiserit vir uxorem suam, et recedens ab eo duxerit virum alterum, numquid revertetur ad eam ultra? numquid non polluta et contaminata erit mulier illa? tu autem fornicata es cum amatoribus multis: tamen revertere ad me, dicit dominus, et ego suscipiam te.	2020-04-20	Prophetia_Ieremiae
1100000051	leva oculos tuos in directum, et vide ubi non prostrata sis.	2020-04-20	Prophetia_Ieremiae
1100000052	in viis sedebas, exspectans eos quasi latro in solitudine: et polluisti terram in fornicationibus tuis, et in malitiis tuis.	2020-04-20	Prophetia_Ieremiae
1100000053	quam ob rem prohibitae sunt stillae pluviarum, et serotinus imber non fuit.	2020-04-20	Prophetia_Ieremiae
1100000054	frons mulieris meretricis facta est tibi; noluisti erubescere.	2020-04-20	Prophetia_Ieremiae
1100000055	ergo saltem amodo voca me: pater meus, dux virginitatis meae tu es: numquid irasceris in perpetuum, aut perseverabis in finem? ecce locuta es, et fecisti mala, et potuisti.	2020-04-20	Prophetia_Ieremiae
1100000056	et dixit dominus ad me in diebus iosiae regis: numquid vidisti quae fecerit aversatrix israel? abiit sibimet super omnem montem excelsum, et sub omni ligno frondoso, et fornicata est ibi.	2020-04-20	Prophetia_Ieremiae
1100000057	et dixi, cum fecisset haec omnia: ad me revertere: et non est reversa.	2020-04-20	Prophetia_Ieremiae
1100000058	et vidit praevaricatrix soror eius iuda quia pro eo quod moechata esset aversatrix israel, dimisissem eam, et dedissem ei libellum repudii: et non timuit praevaricatrix iuda soror eius, sed abiit, et fornicata est etiam ipsa: et facilitate fornicationis suae contaminavit terram, et moechata est cum lapide et ligno: et in omnibus his non est reversa ad me praevaricatrix soror eius iuda in toto corde suo, sed in mendacio, ait dominus.	2020-04-20	Prophetia_Ieremiae
1100000059	et dixit dominus ad me: iustificavit animam suam aversatrix israel, comparatione praevaricatricis iudae.	2020-04-20	Prophetia_Ieremiae
1100000060	vade, et clama sermones istos contra aquilonem, et dices: revertere, aversatrix israel, ait dominus, et non avertam faciem meam a vobis, quia sanctus ego sum, dicit dominus, et non irascar in perpetuum.	2020-04-20	Prophetia_Ieremiae
1100000061	verumtamen scito iniquitatem tuam, quia in dominum deum tuum praevaricata es, et dispersisti vias tuas alienis sub omni ligno frondoso, et vocem meam non audisti, ait dominus.	2020-04-20	Prophetia_Ieremiae
1100000062	convertimini, filii revertentes, dicit dominus, quia ego vir vester: et assumam vos unum de civitate, et duos de cognatione, et introducam vos in sion.	2020-04-20	Prophetia_Ieremiae
1100000063	et dabo vobis pastores iuxta cor meum, et pascent vos scientia et doctrina.	2020-04-20	Prophetia_Ieremiae
1100000064	cumque multiplicati fueritis, et creveritis in terra in diebus illis, ait dominus, non dicent ultra: arca testamenti domini: neque ascendet super cor, neque recordabuntur illius, nec visitabitur, nec fiet ultra.	2020-04-20	Prophetia_Ieremiae
1100000065	in tempore illo vocabunt ierusalem solium domini: et congregabuntur ad eam omnes gentes in nomine domini in ierusalem, et non ambulabunt post pravitatem cordis sui pessimi.	2020-04-20	Prophetia_Ieremiae
1100000066	in diebus illis ibit domus iuda ad domum israel, et venient simul de terra aquilonis ad terram quam dedi patribus vestris.	2020-04-20	Prophetia_Ieremiae
1100000067	ego autem dixi: quomodo ponam te in filios, et tribuam tibi terram desiderabilem, haereditatem praeclaram exercituum gentium? et dixi: patrem vocabis me, et post me ingredi non cessabis.	2020-04-20	Prophetia_Ieremiae
1100000068	sed quomodo si contemnat mulier amatorem suum, sic contempsit me domus israel, dicit dominus.	2020-04-20	Prophetia_Ieremiae
1100000069	vox in viis audita est, ploratus et ululatus filiorum israel: quoniam iniquam fecerunt viam suam; obliti sunt domini dei sui.	2020-04-20	Prophetia_Ieremiae
1100000070	convertimini, filii revertentes, et sanabo aversiones vestras.	2020-04-20	Prophetia_Ieremiae
1100000071	ecce nos venimus ad te: tu enim es dominus deus noster.	2020-04-20	Prophetia_Ieremiae
1100000072	vere mendaces erant colles, et multitudo montium: vere in domino deo nostro salus israel.	2020-04-20	Prophetia_Ieremiae
1100000073	confusio comedit laborem patrum nostrorum ab adolescentia nostra: greges eorum, et armenta eorum, filios eorum, et filias eorum.	2020-04-20	Prophetia_Ieremiae
1100000074	dormiemus in confusione nostra, et operiet nos ignominia nostra: quoniam domino deo nostro peccavimus nos, et patres nostri, ab adolescentia nostra usque ad diem hanc: et non audivimus vocem domini dei nostri.	2020-04-20	Prophetia_Ieremiae
1100000075	caput 4 si reverteris, israel, ait dominus, ad me convertere: si abstuleris offendicula tua a facie mea, non commoveberis.	2020-04-20	Prophetia_Ieremiae
1100000076	et iurabis: vivit dominus in veritate, et in iudicio, et in iustitia: et benedicent eum gentes, ipsumque laudabunt.	2020-04-20	Prophetia_Ieremiae
1100000077	haec enim dicit dominus viro iuda et ierusalem: novate vobis novale, et nolite serere super spinas.	2020-04-20	Prophetia_Ieremiae
1100000078	circumcidimini domino, et auferte praeputia cordium vestrorum, viri iuda, et habitatores ierusalem: ne forte egrediatur ut ignis indignatio mea, et succendatur, et non sit qui extinguat, propter malitiam cogitationum vestrarum.	2020-04-20	Prophetia_Ieremiae
1100000079	annuntiate in iuda, et in ierusalem auditum facite: loquimini, et canite tuba in terra, clamate fortiter, et dicite: congregamini, et ingrediamur civitates munitas.	2020-04-20	Prophetia_Ieremiae
1100000080	levate signum in sion; confortamini, nolite stare: quia malum ego adduco ab aquilone, et contritionem magnam.	2020-04-20	Prophetia_Ieremiae
1100000081	ascendit leo de cubili suo, et praedo gentium se levavit: egressus est de loco suo ut ponat terram tuam in solitudinem: civitates tuae vastabuntur, remanentes absque habitatore.	2020-04-20	Prophetia_Ieremiae
1100000082	super hoc accingite vos ciliciis; plangite, et ululate: quia non est aversa ira furoris domini a nobis.	2020-04-20	Prophetia_Ieremiae
1100000083	et erit in die illa, dicit dominus: peribit cor regis, et cor principum, et obstupescent sacerdotes, et prophetae consternabuntur.	2020-04-20	Prophetia_Ieremiae
1100000084	et dixi: heu!  heu!  heu!  domine deus, ergone decepisti populum istum et ierusalem, dicens: pax erit vobis: et ecce pervenit gladius usque ad animam? in tempore illo dicetur populo huic et ierusalem: ventus urens in viis quae sunt in deserto viae filiae populi mei, non ad ventilandum et ad purgandum.	2020-04-20	Prophetia_Ieremiae
1100000085	spiritus plenus ex his veniet mihi, et nunc ego loquar iudicia mea cum eis.	2020-04-20	Prophetia_Ieremiae
1100000086	ecce quasi nubes ascendet, et quasi tempestas currus eius: velociores aquilis equi illius.	2020-04-20	Prophetia_Ieremiae
1100000087	vae nobis, quoniam vastati sumus.	2020-04-20	Prophetia_Ieremiae
1100000088	lava a malitia cor tuum, ierusalem, ut salva fias: usquequo morabuntur in te cogitationes noxiae? vox enim annuntiantis a dan, et notum facientis idolum de monte ephraim.	2020-04-20	Prophetia_Ieremiae
1100000089	dicite gentibus: ecce auditum est in ierusalem custodes venire de terra longinqua, et dare super civitates iuda vocem suam: quasi custodes agrorum facti sunt super eam in gyro, quia me ad iracundiam provocavit, dicit dominus.	2020-04-20	Prophetia_Ieremiae
1100000090	viae tuae et cogitationes tuae fecerunt haec tibi: ista malitia tua, quia amara, quia tetigit cor tuum.	2020-04-20	Prophetia_Ieremiae
1100000091	ventrem meum, ventrem meum doleo; sensus cordis mei turbati sunt in me.	2020-04-20	Prophetia_Ieremiae
1100000092	non tacebo, quoniam vocem buccinae audivit anima mea, clamorem praelii.	2020-04-20	Prophetia_Ieremiae
1100000093	contritio super contritionem vocata est, et vastata est omnis terra: repente vastata sunt tabernacula mea; subito pelles meae.	2020-04-20	Prophetia_Ieremiae
1100000094	usquequo videbo fugientem; audiam vocem buccinae? quia stultus populus meus me non cognovit: filii insipientes sunt et vecordes: sapientes sunt ut faciant mala, bene autem facere nescierunt.	2020-04-20	Prophetia_Ieremiae
1100000095	aspexi terram, et ecce vacua erat et nihili; et caelos, et non erat lux in eis.	2020-04-20	Prophetia_Ieremiae
1100000096	vidi montes, et ecce movebantur: et omnes colles conturbati sunt.	2020-04-20	Prophetia_Ieremiae
1100000097	intuitus sum, et non erat homo: et omne volatile caeli recessit.	2020-04-20	Prophetia_Ieremiae
1100000098	aspexi, et ecce carmelus desertus, et omnes urbes eius destructae sunt a facie domini, et a facie irae furoris eius.	2020-04-20	Prophetia_Ieremiae
1100000099	haec enim dicit dominus: deserta erit omnis terra, sed tamen consummationem non faciam.	2020-04-20	Prophetia_Ieremiae
1100000100	lugebit terra, et moerebunt caeli desuper, eo quod locutus sum.	2020-04-20	Prophetia_Ieremiae
1100000101	cogitavi, et non poenituit me, nec aversus sum ab eo.	2020-04-20	Prophetia_Ieremiae
1100000102	a voce equitis et mittentis sagittam fugit omnis civitas: ingressi sunt ardua, et ascenderunt rupes: universae urbes derelictae sunt, et non habitat in eis homo.	2020-04-20	Prophetia_Ieremiae
1100000103	tu autem vastata, quid facies? cum vestieris te coccino, cum ornata fueris monili aureo, et pinxeris stibio oculos tuos, frustra componeris: contempserunt te amatores tui; animam tuam quaerent.	2020-04-20	Prophetia_Ieremiae
1100000104	vocem enim quasi parturientis audivi, angustias ut puerperae: vox filiae sion intermorientis, expandentisque manus suas: vae mihi, quia defecit anima mea propter interfectos! caput 5 circuite vias ierusalem, et aspicite, et considerate, et quaerite in plateis eius, an inveniatis virum facientem iudicium, et quaerentem fidem: et propitius ero ei.	2020-04-20	Prophetia_Ieremiae
1100000105	quod si etiam: vivit dominus, dixerint, et hoc falso iurabunt.	2020-04-20	Prophetia_Ieremiae
1100000106	domine, oculi tui respiciunt fidem: percussisti eos, et non doluerunt; attrivisti eos, et renuerunt accipere disciplinam: induraverunt facies suas supra petram, et noluerunt reverti.	2020-04-20	Prophetia_Ieremiae
1100000107	ego autem dixi: forsitan pauperes sunt et stulti, ignorantes viam domini, iudicium dei sui.	2020-04-20	Prophetia_Ieremiae
1100000108	ibo igitur ad optimates, et loquar eis: ipsi enim cognoverunt viam domini, iudicium dei sui: et ecce magis hi simul confregerunt iugum; ruperunt vincula.	2020-04-20	Prophetia_Ieremiae
1100000109	idcirco percussit eos leo de silva; lupus ad vesperam vastavit eos: pardus vigilans super civitates eorum: omnis qui egressus fuerit ex eis capietur: quia multiplicatae sunt praevaricationes eorum; confortatae sunt aversiones eorum.	2020-04-20	Prophetia_Ieremiae
1100000110	super quo propitius tibi esse potero? filii tui dereliquerunt me, et iurant in his qui non sunt dii.	2020-04-20	Prophetia_Ieremiae
1100000111	saturavi eos, et moechati sunt, et in domo meretricis luxuriabantur.	2020-04-20	Prophetia_Ieremiae
1100000112	equi amatores et emissarii facti sunt: unusquisque ad uxorem proximi sui hinniebat.	2020-04-20	Prophetia_Ieremiae
1100000113	numquid super his non visitabo, dicit dominus, et in gente tali non ulciscetur anima mea? ascendite muros eius, et dissipate: consummationem autem nolite facere: auferte propagines eius, quia non sunt domini.	2020-04-20	Prophetia_Ieremiae
1100000114	praevaricatione enim praevaricata est in me domus israel, et domus iuda, ait dominus.	2020-04-20	Prophetia_Ieremiae
1100000115	negaverunt dominum, et dixerunt: non est ipse: neque veniet super nos malum: gladium et famem non videbimus.	2020-04-20	Prophetia_Ieremiae
1100000116	prophetae fuerunt in ventum locuti, et responsum non fuit in eis: haec ergo evenient illis.	2020-04-20	Prophetia_Ieremiae
1100000117	haec dicit dominus deus exercituum: quia locuti estis verbum istud, ecce ego do verba mea in ore tuo in ignem, et populum istum in ligna, et vorabit eos.	2020-04-20	Prophetia_Ieremiae
1100000118	ecce ego adducam super vos gentem de longinquo, domus israel, ait dominus: gentem robustam, gentem antiquam, gentem cuius ignorabis linguam, nec intelliges quid loquatur.	2020-04-20	Prophetia_Ieremiae
1100000119	pharetra eius quasi sepulchrum patens; universi fortes.	2020-04-20	Prophetia_Ieremiae
1100000120	et comedet segetes tuas et panem tuum; devorabit filios tuos et filias tuas; comedet gregem tuum et armenta tua; comedet vineam tuam et ficum tuam: et conteret urbes munitas tuas, in quibus tu habes fiduciam, gladio.	2020-04-20	Prophetia_Ieremiae
1100000121	verumtamen in diebus illis, ait dominus, non faciam vos in consummationem.	2020-04-20	Prophetia_Ieremiae
1100000122	quod si dixeritis: quare fecit nobis dominus deus noster haec omnia? dices ad eos: sicut dereliquistis me, et servistis deo alieno in terra vestra, sic servietis alienis in terra non vestra.	2020-04-20	Prophetia_Ieremiae
1100000123	annuntiate hoc domui iacob, et auditum facite in iuda, dicentes: audi, popule stulte, qui non habes cor: qui habentes oculos, non videtis; et aures, et non auditis.	2020-04-20	Prophetia_Ieremiae
1100000124	me ergo non timebitis, ait dominus, et a facie mea non dolebitis? qui posui arenam terminum mari, praeceptum sempiternum quod non praeteribit: et commovebuntur, et non poterunt; et intumescent fluctus eius, et non transibunt illud.	2020-04-20	Prophetia_Ieremiae
1100000125	populo autem huic factum est cor incredulum et exasperans: recesserunt, et abierunt.	2020-04-20	Prophetia_Ieremiae
1100000126	et non dixerunt in corde suo: metuamus dominum deum nostrum, qui dat nobis pluviam temporaneam et serotinam in tempore suo, plenitudinem annuae messis custodientem nobis.	2020-04-20	Prophetia_Ieremiae
1100000127	iniquitates vestrae declinaverunt haec, et peccata vestra prohibuerunt bonum a vobis: quia inventi sunt in populo meo impii insidiantes quasi aucupes, laqueos ponentes et pedicas ad capiendos viros.	2020-04-20	Prophetia_Ieremiae
1100000128	sicut decipula plena avibus, sic domus eorum plenae dolo: ideo magnificati sunt et ditati.	2020-04-20	Prophetia_Ieremiae
1100000129	incrassati sunt et impinguati, et praeterierunt sermones meos pessime.	2020-04-20	Prophetia_Ieremiae
1100000130	causam viduae non iudicaverunt, causam pupilli non direxerunt, et iudicium pauperum non iudicaverunt.	2020-04-20	Prophetia_Ieremiae
1100000131	numquid super his non visitabo, dicit dominus, aut super gentem huiuscemodi non ulciscetur anima mea? stupor et mirabilia facta sunt in terra: prophetae prophetabant mendacium, et sacerdotes applaudebant manibus suis, et populus meus dilexit talia.	2020-04-20	Prophetia_Ieremiae
1100000132	quid igitur fiet in novissimo eius? caput 6 confortamini, filii beniamin, in medio ierusalem: et in thecua clangite buccina, et super bethacarem levate vexillum, quia malum visum est ab aquilone, et contritio magna.	2020-04-20	Prophetia_Ieremiae
1100000133	speciosae et delicatae assimilavi filiam sion.	2020-04-20	Prophetia_Ieremiae
1100000134	ad eam venient pastores et greges eorum; fixerunt in ea tentoria in circuitu: pascet unusquisque eos qui sub manu sua sunt.	2020-04-20	Prophetia_Ieremiae
1100000135	sanctificate super eam bellum: consurgite, et ascendamus in meridie: vae nobis, quia declinavit dies; quia longiores factae sunt umbrae vesperi! surgite, et ascendamus in nocte, et dissipemus domus eius.	2020-04-20	Prophetia_Ieremiae
1100000136	quia haec dicit dominus exercituum: caedite lignum eius, et fundite circa ierusalem aggerem.	2020-04-20	Prophetia_Ieremiae
1100000137	haec est civitas visitationis: omnis calumnia in medio eius.	2020-04-20	Prophetia_Ieremiae
1100000138	sicut frigidam fecit cisterna aquam suam, sic frigidam fecit malitiam suam.	2020-04-20	Prophetia_Ieremiae
1100000139	iniquitas et vastitas audietur in ea, coram me semper infirmitas et plaga.	2020-04-20	Prophetia_Ieremiae
1100000140	erudire, ierusalem, ne forte recedat anima mea a te; ne forte ponam te desertam, terram inhabitabilem.	2020-04-20	Prophetia_Ieremiae
1100000141	haec dicit dominus exercituum: usque ad racemum colligent quasi in vinea reliquias israel.	2020-04-20	Prophetia_Ieremiae
1100000142	converte manum tuam quasi vindemiator ad cartallum.	2020-04-20	Prophetia_Ieremiae
1100000143	cui loquar, et quem contestabor ut audiat? ecce incircumcisae aures eorum, et audire non possunt: ecce verbum domini factum est eis in opprobrium, et non suscipient illud.	2020-04-20	Prophetia_Ieremiae
1100000144	idcirco furore domini plenus sum; laboravi sustinens.	2020-04-20	Prophetia_Ieremiae
1100000145	effunde super parvulum foris, et super consilium iuvenum simul: vir enim cum muliere capietur; senex cum pleno dierum.	2020-04-20	Prophetia_Ieremiae
1100000146	et transibunt domus eorum ad alteros, agri et uxores pariter, quia extendam manum meam super habitantes terram, dicit dominus: a minore quippe usque ad maiorem omnes avaritiae student, et a propheta usque ad sacerdotem cuncti faciunt dolum.	2020-04-20	Prophetia_Ieremiae
1100000147	et curabant contritionem filiae populi mei cum ignominia, dicentes: pax, pax! et non erat pax.	2020-04-20	Prophetia_Ieremiae
1100000148	confusi sunt, quia abominationem fecerunt: quin potius confusione non sunt confusi, et erubescere nescierunt.	2020-04-20	Prophetia_Ieremiae
1100000149	quam ob rem cadent inter ruentes: in tempore visitationis suae corruent, dicit dominus.	2020-04-20	Prophetia_Ieremiae
1100000150	haec dicit dominus: state super vias, et videte, et interrogate de semitis antiquis quae sit via bona, et ambulate in ea: et invenietis refrigerium animabus vestris.	2020-04-20	Prophetia_Ieremiae
1100000151	et dixerunt: non ambulabimus.	2020-04-20	Prophetia_Ieremiae
1100000152	et constitui super vos speculatores: audite vocem tubae.	2020-04-20	Prophetia_Ieremiae
1100000153	et dixerunt: non audiemus.	2020-04-20	Prophetia_Ieremiae
1100000154	ideo audite, gentes, et cognosce, congregatio, quanta ego faciam eis.	2020-04-20	Prophetia_Ieremiae
1100000155	audi, terra: ecce ego adducam mala super populum istum, fructum cogitationum eius: quia verba mea non audierunt, et legem meam proiecerunt.	2020-04-20	Prophetia_Ieremiae
1100000156	ut quid mihi thus de saba affertis, et calamum suave olentem de terra longinqua? holocautomata vestra non sunt accepta, et victimae vestrae non placuerunt mihi.	2020-04-20	Prophetia_Ieremiae
1100000157	propterea haec dicit dominus: ecce ego dabo in populum istum ruinas: et ruent in eis patres et filii simul; vicinus et proximus peribunt.	2020-04-20	Prophetia_Ieremiae
1100000158	haec dicit dominus: ecce populus venit de terra aquilonis, et gens magna consurget a finibus terrae.	2020-04-20	Prophetia_Ieremiae
1100000159	sagittam et scutum arripiet: crudelis est et non miserebitur.	2020-04-20	Prophetia_Ieremiae
1100000160	vox eius quasi mare sonabit: et super equos ascendent, praeparati quasi vir ad praelium adversum te, filia sion.	2020-04-20	Prophetia_Ieremiae
1100000161	audivimus famam eius; dissolutae sunt manus nostrae: tribulatio apprehendit nos, dolores ut parturientem.	2020-04-20	Prophetia_Ieremiae
1100000162	nolite exire ad agros, et in via ne ambuletis, quoniam gladius inimici, pavor in circuitu.	2020-04-20	Prophetia_Ieremiae
1100000163	filia populi mei, accingere cilicio, et conspergere cinere: luctum unigeniti fac tibi, planctum amarum, quia repente veniet vastator super nos.	2020-04-20	Prophetia_Ieremiae
1100000164	probatorem dedi te in populo meo robustum: et scies, et probabis viam eorum.	2020-04-20	Prophetia_Ieremiae
1100000165	omnes isti principes declinantes, ambulantes fraudulenter, aes et ferrum: universi corrupti sunt.	2020-04-20	Prophetia_Ieremiae
1100000166	defecit sufflatorium; in igne consumptum est plumbum: frustra conflavit conflator, malitiae enim eorum non sunt consumptae.	2020-04-20	Prophetia_Ieremiae
1100000167	argentum reprobum vocate eos, quia dominus proiecit illos.	2020-04-20	Prophetia_Ieremiae
1100000168	caput 7 verbum quod factum est ad ieremiam a domino, dicens:sta in porta domus domini, et praedica ibi verbum istud, et dic: audite verbum domini, omnis iuda, qui ingredimini per portas has ut adoretis dominum.	2020-04-20	Prophetia_Ieremiae
1100000169	haec dicit dominus exercituum, deus israel: bonas facite vias vestras, et studia vestra, et habitabo vobiscum in loco isto.	2020-04-20	Prophetia_Ieremiae
1100000170	nolite confidere in verbis mendacii, dicentes: templum domini, templum domini, templum domini est! quoniam si bene direxeritis vias vestras, et studia vestra; si feceritis iudicium inter virum et proximum eius; advenae, et pupillo, et viduae non feceritis calumniam, nec sanguinem innocentem effuderitis in loco hoc, et post deos alienos non ambulaveritis in malum vobismetipsis: habitabo vobiscum in loco isto, in terra quam dedi patribus vestris a saeculo et usque in saeculum.	2020-04-20	Prophetia_Ieremiae
1100000171	ecce vos confiditis vobis in sermonibus mendacii, qui non proderunt vobis: furari, occidere, adulterari, iurare mendaciter, libare baalim, et ire post deos alienos quos ignoratis: et venistis, et stetistis coram me in domo hac, in qua invocatum est nomen meum, et dixistis: liberati sumus, eo quod fecerimus omnes abominationes istas.	2020-04-20	Prophetia_Ieremiae
1100000172	numquid ergo spelunca latronum facta est domus ista, in qua invocatum est nomen meum in oculis vestris? ego, ego sum: ego vidi, dicit dominus.	2020-04-20	Prophetia_Ieremiae
1100000173	ite ad locum meum in silo, ubi habitavit nomen meum a principio, et videte quae fecerim ei propter malitiam populi mei israel.	2020-04-20	Prophetia_Ieremiae
1100000174	et nunc, quia fecistis omnia opera haec, dicit dominus, et locutus sum ad vos mane consurgens, et loquens, et non audistis: et vocavi vos, et non respondistis: faciam domui huic, in qua invocatum est nomen meum, et in qua vos habetis fiduciam, et loco quem dedi vobis et patribus vestris, sicut feci silo: et proiiciam vos a facie mea sicut proieci omnes fratres vestros, universum semen ephraim.	2020-04-20	Prophetia_Ieremiae
1100000175	tu ergo, noli orare pro populo hoc, nec assumas pro eis laudem et orationem: et non obsistas mihi, quia non exaudiam te.	2020-04-20	Prophetia_Ieremiae
1100000176	nonne vides quid isti faciunt in civitatibus iuda, et in plateis ierusalem? filii colligunt ligna, et patres succendunt ignem, et mulieres conspergunt adipem, ut faciant placentas reginae caeli, et libent diis alienis, et me ad iracundiam provocent.	2020-04-20	Prophetia_Ieremiae
1100000177	numquid me ad iracundiam provocant? dicit dominus; nonne semetipsos in confusionem vultus sui? ideo haec dicit dominus deus: ecce furor meus et indignatio mea conflatur super locum istum, super viros, et super iumenta, et super lignum regionis, et super fruges terrae: et succendetur, et non extinguetur.	2020-04-20	Prophetia_Ieremiae
1100000178	haec dicit dominus exercituum, deus israel: holocautomata vestra addite victimis vestris, et comedite carnes: quia non sum locutus cum patribus vestris, et non praecepi eis, in die qua eduxi eos de terra aegypti, de verbo holocautomatum et victimarum: sed hoc verbum praecepi eis, dicens: audite vocem meam, et ero vobis deus, et vos eritis mihi populus: et ambulate in omni via quam mandavi vobis, ut bene sit vobis.	2020-04-20	Prophetia_Ieremiae
1100000179	et non audierunt, nec inclinaverunt aurem suam: sed abierunt in voluntatibus et in pravitate cordis sui mali: factique sunt retrorsum, et non in ante, a die qua egressi sunt patres eorum de terra aegypti usque ad diem hanc.	2020-04-20	Prophetia_Ieremiae
1100000180	et misi ad vos omnes servos meos prophetas per diem, consurgens diluculo, et mittens: et non audierunt me, nec inclinaverunt aurem suam: sed induraverunt cervicem suam, et peius operati sunt quam patres eorum.	2020-04-20	Prophetia_Ieremiae
1100000181	et loqueris ad eos omnia verba haec, et non audient te: et vocabis eos, et non respondebunt tibi.	2020-04-20	Prophetia_Ieremiae
1100000182	et dices ad eos: haec est gens quae non audivit vocem domini dei sui, nec recepit disciplinam; periit fides, et ablata est de ore eorum.	2020-04-20	Prophetia_Ieremiae
1100000183	tonde capillum tuum, et proiice, et sume in directum planctum: quia proiecit dominus et reliquit generationem furoris sui; quia fecerunt filii iuda malum in oculis meis, dicit dominus.	2020-04-20	Prophetia_Ieremiae
1100000184	posuerunt offendicula sua in domo in qua invocatum est nomen meum, ut polluerent eam: et aedificaverunt excelsa topheth, quae est in valle filii ennom, ut incenderent filios suos et filias suas igni, quae non praecepi, nec cogitavi in corde meo.	2020-04-20	Prophetia_Ieremiae
1100000185	ideo ecce dies venient, dicit dominus, et non dicetur amplius topheth, et vallis filii ennom, sed vallis interfectionis: et sepelient in topheth, eo quod non sit locus.	2020-04-20	Prophetia_Ieremiae
1100000186	et erit morticinum populi huius in cibos volucribus caeli et bestiis terrae, et non erit qui abigat.	2020-04-20	Prophetia_Ieremiae
1100000187	et quiescere faciam de urbibus iuda, et de plateis ierusalem, vocem gaudii et vocem laetitiae, vocem sponsi et vocem sponsae: in desolationem enim erit terra.	2020-04-20	Prophetia_Ieremiae
1100000188	caput 8 in illo tempore, ait dominus, eiicient ossa regum iuda, et ossa principum eius, et ossa sacerdotum, et ossa prophetarum, et ossa eorum qui habitaverunt ierusalem, de sepulchris suis: et expandent ea ad solem, et lunam, et omnem militiam caeli, quae dilexerunt, et quibus servierunt, et post quae ambulaverunt, et quae quaesierunt, et adoraverunt.	2020-04-20	Prophetia_Ieremiae
1100000189	non colligentur, et non sepelientur: in sterquilinium super faciem terrae erunt.	2020-04-20	Prophetia_Ieremiae
1100000190	et eligent magis mortem quam vitam, omnes qui residui fuerint de cognatione hac pessima, in universis locis quae derelicta sunt, ad quae eieci eos, dicit dominus exercituum.	2020-04-20	Prophetia_Ieremiae
1100000191	et dices ad eos: haec dicit dominus: numquid qui cadit non resurget? et qui aversus est non revertetur? quare ergo aversus est populus iste in ierusalem aversione contentiosa? apprehenderunt mendacium, et noluerunt reverti.	2020-04-20	Prophetia_Ieremiae
1100000192	attendi, et auscultavi: nemo quod bonum est loquitur; nullus est qui agat poenitentiam super peccato suo, dicens: quid feci? omnes conversi sunt ad cursum suum, quasi equus impetu vadens ad praelium.	2020-04-20	Prophetia_Ieremiae
1100000193	milvus in caelo cognovit tempus suum: turtur, et hirundo, et ciconia custodierunt tempus adventus sui: populus autem meus non cognovit iudicium domini.	2020-04-20	Prophetia_Ieremiae
1100000194	quomodo dicitis: sapientes nos sumus, et lex domini nobiscum est? vere mendacium operatus est stylus mendax scribarum! confusi sunt sapientes; perterriti et capti sunt: verbum enim domini proiecerunt, et sapientia nulla est in eis.	2020-04-20	Prophetia_Ieremiae
1100000195	propterea dabo mulieres eorum exteris, agros eorum haeredibus, quia a minimo usque ad maximum omnes avaritiam sequuntur: a propheta usque ad sacerdotem cuncti faciunt mendacium.	2020-04-20	Prophetia_Ieremiae
1100000196	et sanabant contritionem filiae populi mei ad ignominiam, dicentes: pax, pax! cum non esset pax.	2020-04-20	Prophetia_Ieremiae
1100000197	confusi sunt, quia abominationem fecerunt: quinimmo confusione non sunt confusi, et erubescere nescierunt.	2020-04-20	Prophetia_Ieremiae
1100000198	idcirco cadent inter corruentes: in tempore visitationis suae corruent, dicit dominus.	2020-04-20	Prophetia_Ieremiae
1100000199	congregans congregabo eos, ait dominus.	2020-04-20	Prophetia_Ieremiae
1100000200	non est uva in vitibus, et non sunt ficus in ficulnea: folium defluxit, et dedi eis quae praetergressa sunt.	2020-04-20	Prophetia_Ieremiae
1100000201	quare sedemus? convenite, et ingrediamur civitatem munitam, et sileamus ibi: quia dominus deus noster silere nos fecit, et potum dedit nobis aquam fellis: peccavimus enim domino.	2020-04-20	Prophetia_Ieremiae
1100000202	exspectavimus pacem, et non erat bonum: tempus medelae, et ecce formido.	2020-04-20	Prophetia_Ieremiae
1100000203	a dan auditus est fremitus equorum eius; a voce hinnituum pugnatorum eius commota est omnis terra: et venerunt, et devoraverunt terram et plenitudinem eius; urbem et habitatores eius.	2020-04-20	Prophetia_Ieremiae
1100000204	quia ecce ego mittam vobis serpentes regulos, quibus non est incantatio: et mordebunt vos, ait dominus.	2020-04-20	Prophetia_Ieremiae
1100000205	dolor meus super dolorem, in me cor meum moerens.	2020-04-20	Prophetia_Ieremiae
1100000206	ecce vox clamoris filiae populi mei de terra longinqua: numquid dominus non est in sion? aut rex eius non est in ea? quare ergo me ad iracundiam concitaverunt in sculptilibus suis, et in vanitatibus alienis? transiit messis, finita est aestas, et nos salvati non sumus.	2020-04-20	Prophetia_Ieremiae
1100000207	super contritione filiae populi mei contritus sum, et contristatus: stupor obtinuit me.	2020-04-20	Prophetia_Ieremiae
1100000208	numquid resina non est in galaad? aut medicus non est ibi? quare igitur non est obducta cicatrix filiae populi mei? caput 9 quis dabit capiti meo aquam, et oculis meis fontem lacrimarum, et plorabo die ac nocte interfectos filiae populi mei? quis dabit me in solitudine diversorium viatorum, et derelinquam populum meum, et recedam ab eis? quia omnes adulteri sunt, coetus praevaricatorum.	2020-04-20	Prophetia_Ieremiae
1100000209	et extenderunt linguam suam quasi arcum mendacii et non veritatis: confortati sunt in terra, quia de malo ad malum egressi sunt, et me non cognoverunt, dicit dominus.	2020-04-20	Prophetia_Ieremiae
1100000210	unusquisque se a proximo suo custodiat, et in omni fratre suo non habeat fiduciam: quia omnis frater supplantans supplantabit, et omnis amicus fraudulenter incedet.	2020-04-20	Prophetia_Ieremiae
1100000211	et vir fratrem suum deridebit, et veritatem non loquentur: docuerunt enim linguam suam loqui mendacium; ut inique agerent laboraverunt.	2020-04-20	Prophetia_Ieremiae
1100000212	habitatio tua in medio doli: in dolo renuerunt scire me, dicit dominus.	2020-04-20	Prophetia_Ieremiae
1100000213	propterea haec dicit dominus exercituum: ecce ego conflabo, et probabo eos: quid enim aliud faciam a facie filiae populi mei? sagitta vulnerans lingua eorum, dolum locuta est.	2020-04-20	Prophetia_Ieremiae
1100000214	in ore suo pacem cum amico suo loquitur, et occulte ponit ei insidias.	2020-04-20	Prophetia_Ieremiae
1100000215	numquid super his non visitabo, dicit dominus, aut in gente huiusmodi non ulciscetur anima mea? super montes assumam fletum ac lamentum, et super speciosa deserti planctum, quoniam incensa sunt, eo quod non sit vir pertransiens, et non audierunt vocem possidentis: a volucre caeli usque ad pecora transmigraverunt et recesserunt.	2020-04-20	Prophetia_Ieremiae
1100000216	et dabo ierusalem in acervos arenae, et cubilia draconum: et civitates iuda dabo in desolationem, eo quod non sit habitator.	2020-04-20	Prophetia_Ieremiae
1100000217	quis est vir sapiens qui intelligat hoc, et ad quem verbum oris domini fiat, ut annuntiet istud, quare perierit terra, et exusta sit quasi desertum, eo quod non sit qui pertranseat? et dixit dominus: quia dereliquerunt legem meam quam dedi eis, et non audierunt vocem meam, et non ambulaverunt in ea, et abierunt post pravitatem cordis sui, et post baalim, quod didicerunt a patribus suis: idcirco haec dicit dominus exercituum, deus israel: ecce ego cibabo populum istum absinthio, et potum dabo eis aquam fellis.	2020-04-20	Prophetia_Ieremiae
1100000218	et dispergam eos in gentibus quas non noverunt ipsi et patres eorum, et mittam post eos gladium, donec consumantur.	2020-04-20	Prophetia_Ieremiae
1100000219	haec dicit dominus exercituum, deus israel: contemplamini, et vocate lamentatrices, et veniant: et ad eas quae sapientes sunt mittite, et properent: festinent, et assumant super nos lamentum: deducant oculi nostri lacrimas, et palpebrae nostrae defluant aquis.	2020-04-20	Prophetia_Ieremiae
1100000220	quia vox lamentationis audita est de sion: quomodo vastati sumus, et confusi vehementer? quia dereliquimus terram; quoniam deiecta sunt tabernacula nostra.	2020-04-20	Prophetia_Ieremiae
1100000221	audite ergo, mulieres, verbum domini, et assumant aures vestrae sermonem oris eius, et docete filias vestras lamentum, et unaquaeque proximam suam planctum: quia ascendit mors per fenestras nostras; ingressa est domos nostras, disperdere parvulos deforis, iuvenes de plateis.	2020-04-20	Prophetia_Ieremiae
1100000222	loquere: haec dicit dominus: et cadet morticinum hominis quasi stercus super faciem regionis, et quasi foenum post tergum metentis, et non est qui colligat.	2020-04-20	Prophetia_Ieremiae
1100000223	haec dicit dominus: non glorietur sapiens in sapientia sua, et non glorietur fortis in fortitudine sua, et non glorietur dives in divitiis suis: sed in hoc glorietur, qui gloriatur, scire et nosse me, quia ego sum dominus qui facio misericordiam, et iudicium, et iustitiam in terra: haec enim placent mihi, ait dominus.	2020-04-20	Prophetia_Ieremiae
1100000224	ecce dies veniunt, dicit dominus, et visitabo super omnem qui circumcisum habet praeputium, super aegyptum, et super iuda, et super edom, et super filios ammon, et super moab; et super omnes qui attonsi sunt in comam, habitantes in deserto: quia omnes gentes habent praeputium, omnis autem domus israel incircumcisi sunt corde.	2020-04-20	Prophetia_Ieremiae
1100000225	caput 10 audite verbum quod locutus est dominus super vos, domus israel.	2020-04-20	Prophetia_Ieremiae
1100000226	haec dicit dominus: iuxta vias gentium nolite discere, et a signis caeli nolite metuere, quae timent gentes, quia leges populorum vanae sunt.	2020-04-20	Prophetia_Ieremiae
1100000227	quia lignum de saltu praecidit opus manus artificis in ascia: argento et auro decoravit illud: clavis et malleis compegit, ut non dissolvatur: in similitudinem palmae fabricata sunt, et non loquentur: portata tollentur, quia incedere non valent.	2020-04-20	Prophetia_Ieremiae
1100000228	nolite ergo timere ea, quia nec male possunt facere, nec bene.	2020-04-20	Prophetia_Ieremiae
1100000229	non est similis tui, domine: magnus es tu, et magnum nomen tuum in fortitudine.	2020-04-20	Prophetia_Ieremiae
1100000230	quis non timebit te, o rex gentium? tuum est enim decus: inter cunctos sapientes gentium, et in universis regnis eorum, nullus est similis tui.	2020-04-20	Prophetia_Ieremiae
1100000231	pariter insipientes et fatui probabuntur: doctrina vanitatis eorum lignum est.	2020-04-20	Prophetia_Ieremiae
1100000232	argentum involutum de tharsis affertur, et aurum de ophaz: opus artificis et manus aerarii.	2020-04-20	Prophetia_Ieremiae
1100000233	hyacinthus et purpura indumentum eorum: opus artificum universa haec.	2020-04-20	Prophetia_Ieremiae
1100000234	dominus autem deus verus est, ipse deus vivens, et rex sempiternus.	2020-04-20	Prophetia_Ieremiae
1100000235	ab indignatione eius commovebitur terra, et non sustinebunt gentes comminationem eius.	2020-04-20	Prophetia_Ieremiae
1100000236	sic ergo dicetis eis: dii qui caelos et terram non fecerunt, pereant de terra et de his quae sub caelo sunt! qui facit terram in fortitudine sua, praeparat orbem in sapientia sua, et prudentia sua extendit caelos: ad vocem suam dat multitudinem aquarum in caelo, et elevat nebulas ab extremitatibus terrae: fulgura in pluviam facit, et educit ventum de thesauris suis.	2020-04-20	Prophetia_Ieremiae
1100000237	stultus factus est omnis homo a scientia: confusus est artifex omnis in sculptili, quoniam falsum est quod conflavit, et non est spiritus in eis.	2020-04-20	Prophetia_Ieremiae
1100000238	vana sunt, et opus risu dignum: in tempore visitationis suae peribunt.	2020-04-20	Prophetia_Ieremiae
1100000239	non est his similis pars iacob: qui enim formavit omnia, ipse est, et israel virga haereditatis eius: dominus exercituum nomen illi.	2020-04-20	Prophetia_Ieremiae
1100000240	congrega de terra confusionem tuam, quae habitas in obsidione: quia haec dicit dominus: ecce ego longe proiiciam habitatores terrae in hac vice, et tribulabo eos ita ut inveniantur.	2020-04-20	Prophetia_Ieremiae
1100000241	vae mihi super contritione mea: pessima plaga mea.	2020-04-20	Prophetia_Ieremiae
1100000242	ego autem dixi: plane haec infirmitas mea est, et portabo illam.	2020-04-20	Prophetia_Ieremiae
1100000243	tabernaculum meum vastatum est; omnes funiculi mei dirupti sunt: filii mei exierunt a me, et non subsistunt.	2020-04-20	Prophetia_Ieremiae
1100000244	non est qui extendat ultra tentorium meum, et erigat pelles meas.	2020-04-20	Prophetia_Ieremiae
1100000245	quia stulte egerunt pastores, et dominum non quaesierunt: propterea non intellexerunt, et omnis grex eorum dispersus est.	2020-04-20	Prophetia_Ieremiae
1100000246	vox auditionis ecce venit, et commotio magna de terra aquilonis: ut ponat civitates iuda solitudinem, et habitaculum draconum.	2020-04-20	Prophetia_Ieremiae
1100000247	scio, domine, quia non est hominis via eius, nec viri est ut ambulet, et dirigat gressus suos.	2020-04-20	Prophetia_Ieremiae
1100000248	corripe me, domine, verumtamen in iudicio, et non in furore tuo, ne forte ad nihilum redigas me.	2020-04-20	Prophetia_Ieremiae
1100000249	effunde indignationem tuam super gentes quae non cognoverunt te, et super provincias quae nomen tuum non invocaverunt: quia comederunt iacob, et devoraverunt eum, et consumpserunt illum, et decus eius dissipaverunt.	2020-04-20	Prophetia_Ieremiae
1100000250	caput 11 verbum quod factum est a domino ad ieremiam, dicens: audite verba pacti huius, et loquimini ad viros iuda, et ad habitatores ierusalem, et dices ad eos: haec dicit dominus deus israel: maledictus vir qui non audierit verba pacti huius quod praecepi patribus vestris, in die qua eduxi eos de terra aegypti, de fornace ferrea, dicens: audite vocem meam, et facite omnia quae praecipio vobis, et eritis mihi in populum, et ego ero vobis in deum: ut suscitem iuramentum quod iuravi patribus vestris, daturum me eis terram fluentem lacte et melle, sicut est dies haec.	2020-04-20	Prophetia_Ieremiae
1100000251	et respondi, et dixi: amen, domine.	2020-04-20	Prophetia_Ieremiae
1100000252	et dixit dominus ad me: vociferare omnia verba haec in civitatibus iuda, et foris ierusalem, dicens: audite verba pacti huius, et facite illa, quia contestans contestatus sum patres vestros, in die qua eduxi eos de terra aegypti, usque ad diem hanc: mane consurgens contestatus sum, et dixi: audite vocem meam.	2020-04-20	Prophetia_Ieremiae
1100000253	et non audierunt, nec inclinaverunt aurem suam, sed abierunt, unusquisque in pravitate cordis sui mali: et induxi super eos omnia verba pacti huius quod praecepi ut facerent, et non fecerunt.	2020-04-20	Prophetia_Ieremiae
1100000254	et dixit dominus ad me: inventa est coniuratio in viris iuda et in habitatoribus ierusalem.	2020-04-20	Prophetia_Ieremiae
1100000255	reversi sunt ad iniquitates patrum suorum priores, qui noluerunt audire verba mea: et hi ergo abierunt post deos alienos, ut servirent eis: irritum fecerunt domus israel et domus iuda pactum meum quod pepigi cum patribus eorum.	2020-04-20	Prophetia_Ieremiae
1100000256	quam ob rem haec dicit dominus: ecce ego inducam super eos mala de quibus exire non poterunt: et clamabunt ad me, et non exaudiam eos.	2020-04-20	Prophetia_Ieremiae
1100000257	et ibunt civitates iuda et habitatores ierusalem, et clamabunt ad deos quibus libant, et non salvabunt eos in tempore afflictionis eorum.	2020-04-20	Prophetia_Ieremiae
1100000258	secundum numerum enim civitatum tuarum erant dii tui, iuda: et secundum numerum viarum ierusalem, posuisti aras confusionis, aras ad libandum baalim.	2020-04-20	Prophetia_Ieremiae
1100000259	tu ergo noli orare pro populo hoc, et ne assumas pro eis laudem et orationem, quia non exaudiam in tempore clamoris eorum ad me, in tempore afflictionis eorum.	2020-04-20	Prophetia_Ieremiae
1100000260	quid est, quod dilectus meus in domo mea fecit scelera multa? numquid carnes sanctae auferent a te malitias tuas, in quibus gloriata es? olivam uberem, pulchram, fructiferam, speciosam, vocavit dominus nomen tuum: ad vocem loquelae, grandis exarsit ignis in ea, et combusta sunt fruteta eius.	2020-04-20	Prophetia_Ieremiae
1100000261	et dominus exercituum, qui plantavit te, locutus est super te malum, pro malis domus israel, et domus iuda, quae fecerunt sibi ad irritandum me, libantes baalim.	2020-04-20	Prophetia_Ieremiae
1100000262	tu autem, domine, demonstrasti mihi, et cognovi: tunc ostendisti mihi studia eorum.	2020-04-20	Prophetia_Ieremiae
1100000263	et ego quasi agnus mansuetus, qui portatur ad victimam: et non cognovi quia cogitaverunt super me consilia, dicentes: mittamus lignum in panem eius, et eradamus eum de terra viventium, et nomen eius non memoretur amplius.	2020-04-20	Prophetia_Ieremiae
1100000264	tu autem, domine sabaoth, qui iudicas iuste, et probas renes et corda, videam ultionem tuam ex eis: tibi enim revelavi causam meam.	2020-04-20	Prophetia_Ieremiae
1100000265	propterea haec dicit dominus ad viros anathoth, qui quaerunt animam tuam, et dicunt: non prophetabis in nomine domini, et non morieris in manibus nostris: propterea haec dicit dominus exercituum: ecce ego visitabo super eos: iuvenes morientur in gladio; filii eorum et filiae eorum morientur in fame.	2020-04-20	Prophetia_Ieremiae
1100000266	et reliquiae non erunt ex eis: inducam enim malum super viros anathoth, annum visitationis eorum.	2020-04-20	Prophetia_Ieremiae
1100000267	caput 12 iustus quidem tu es, domine, si disputem tecum: verumtamen iusta loquar ad te: quare via impiorum prosperatur; bene est omnibus qui praevaricantur et inique agunt? plantasti eos, et radicem miserunt: proficiunt, et faciunt fructum: prope es tu ori eorum, et longe a renibus eorum.	2020-04-20	Prophetia_Ieremiae
1100000268	et tu, domine, nosti me, vidisti me, et probasti cor meum tecum.	2020-04-20	Prophetia_Ieremiae
1100000269	congrega eos quasi gregem ad victimam, et sanctifica eos in die occisionis.	2020-04-20	Prophetia_Ieremiae
1100000270	usquequo lugebit terra, et herba omnis regionis siccabitur, propter malitiam habitantium in ea? consumptum est animal, et volucre, quoniam dixerunt: non videbit novissima nostra.	2020-04-20	Prophetia_Ieremiae
1100000271	si cum peditibus currens laborasti, quomodo contendere poteris cum equis? cum autem in terra pacis securus fueris, quid facies in superbia iordanis? nam et fratres tui, et domus patris tui, etiam ipsi pugnaverunt adversum te, et clamaverunt post te plena voce: ne credas eis, cum locuti fuerint tibi bona.	2020-04-20	Prophetia_Ieremiae
1100000272	reliqui domum meam; dimisi haereditatem meam: dedi dilectam animam meam in manu inimicorum eius.	2020-04-20	Prophetia_Ieremiae
1100000273	facta est mihi haereditas mea quasi leo in silva: dedit contra me vocem, ideo odivi eam.	2020-04-20	Prophetia_Ieremiae
1100000274	numquid avis discolor haereditas mea mihi? numquid avis tincta per totum? venite, congregamini, omnes bestiae terrae: properate ad devorandum.	2020-04-20	Prophetia_Ieremiae
1100000275	pastores multi demoliti sunt vineam meam, conculcaverunt partem meam, dederunt portionem meam desiderabilem in desertum solitudinis.	2020-04-20	Prophetia_Ieremiae
1100000276	posuerunt eam in dissipationem, luxitque super me: desolatione desolata est omnis terra, quia nullus est qui recogitet corde.	2020-04-20	Prophetia_Ieremiae
1100000277	super omnes vias deserti venerunt vastatores, quia gladius domini devorabit: ab extremo terrae usque ad extremum eius, non est pax universae carni.	2020-04-20	Prophetia_Ieremiae
1100000278	seminaverunt triticum, et spinas messuerunt: haereditatem acceperunt, et non eis proderit.	2020-04-20	Prophetia_Ieremiae
1100000279	confundemini a fructibus vestris propter iram furoris domini.	2020-04-20	Prophetia_Ieremiae
1100000280	haec dicit dominus adversum omnes vicinos meos pessimos, qui tangunt haereditatem quam distribui populo meo israel: ecce ego evellam eos de terra sua, et domum iuda evellam de medio eorum.	2020-04-20	Prophetia_Ieremiae
1100000281	et cum evulsero eos, convertar, et miserebor eorum, et reducam eos: virum ad haereditatem suam, et virum in terram suam.	2020-04-20	Prophetia_Ieremiae
1100000282	et erit: si eruditi didicerint vias populi mei, ut iurent in nomine meo: vivit dominus! sicut docuerunt populum meum iurare in baal, aedificabuntur in medio populi mei.	2020-04-20	Prophetia_Ieremiae
1100000283	quod si non audierint, evellam gentem illam evulsione et perditione, ait dominus.	2020-04-20	Prophetia_Ieremiae
1100000284	caput 13 haec dicit dominus ad me: vade, et posside tibi lumbare lineum, et pones illud super lumbos tuos, et in aquam non inferes illud.	2020-04-20	Prophetia_Ieremiae
1100000285	et possedi lumbare iuxta verbum domini, et posui circa lumbos meos.	2020-04-20	Prophetia_Ieremiae
1100000286	et factus est sermo domini ad me secundo, dicens:tolle lumbare quod possedisti, quod est circa lumbos tuos: et surgens vade ad euphraten, et absconde ibi illud in foramine petrae.	2020-04-20	Prophetia_Ieremiae
1100000287	et abii, et abscondi illud in euphrate, sicut praeceperat mihi dominus.	2020-04-20	Prophetia_Ieremiae
1100000288	et factum est post dies plurimos, dixit dominus ad me: surge, vade ad euphraten, et tolle inde lumbare quod praecepi tibi ut absconderes illud ibi.	2020-04-20	Prophetia_Ieremiae
1100000289	et abii ad euphraten, et fodi, et tuli lumbare de loco ubi absconderam illud: et ecce computruerat lumbare, ita ut nulli usui aptum esset.	2020-04-20	Prophetia_Ieremiae
1100000290	et factum est verbum domini ad me, dicens: haec dicit dominus: sic putrescere faciam superbiam iuda, et superbiam ierusalem multam: populum istum pessimum qui nolunt audire verba mea, et ambulant in pravitate cordis sui, abieruntque post deos alienos ut servirent eis et adorarent eos: et erunt sicut lumbare istud, quod nulli usui aptum est.	2020-04-20	Prophetia_Ieremiae
1100000291	sicut enim adhaeret lumbare ad lumbos viri, sic agglutinavi mihi omnem domum israel, et omnem domum iuda, dicit dominus, ut essent mihi in populum, et in nomen, et in laudem, et in gloriam: et non audierunt.	2020-04-20	Prophetia_Ieremiae
1100000292	dices ergo ad eos sermonem istum: haec dicit dominus deus israel: omnis laguncula implebitur vino.	2020-04-20	Prophetia_Ieremiae
1100000293	et dicent ad te: numquid ignoramus quia omnis laguncula implebitur vino? et dices ad eos: haec dicit dominus: ecce ego implebo omnes habitatores terrae huius, et reges qui sedent de stirpe david super thronum eius, et sacerdotes, et prophetas, et omnes habitatores ierusalem, ebrietate.	2020-04-20	Prophetia_Ieremiae
1100000294	et dispergam eos virum a fratre suo, et patres et filios pariter, ait dominus.	2020-04-20	Prophetia_Ieremiae
1100000295	non parcam, et non concedam: neque miserebor, ut non disperdam eos.	2020-04-20	Prophetia_Ieremiae
1100000296	audite, et auribus percipite: nolite elevari, quia dominus locutus est.	2020-04-20	Prophetia_Ieremiae
1100000297	date domino deo vestro gloriam antequam contenebrescat, et antequam offendant pedes vestri ad montes caliginosos: exspectabitis lucem, et ponet eam in umbram mortis, et in caliginem.	2020-04-20	Prophetia_Ieremiae
1100000298	quod si hoc non audieritis, in abscondito plorabit anima mea a facie superbiae: plorans plorabit, et deducet oculus meus lacrimam, quia captus est grex domini.	2020-04-20	Prophetia_Ieremiae
1100000299	dic regi et dominatrici: humiliamini, sedete, quoniam descendit de capite vestro corona gloriae vestrae.	2020-04-20	Prophetia_Ieremiae
1100000300	civitates austri clausae sunt, et non est qui aperiat: translata est omnis iuda transmigratione perfecta.	2020-04-20	Prophetia_Ieremiae
1100000301	levate oculos vestros et videte, qui venitis ab aquilone: ubi est grex qui datus est tibi, pecus inclytum tuum? quid dices cum visitaverit te? tu enim docuisti eos adversum te, et erudisti in caput tuum.	2020-04-20	Prophetia_Ieremiae
1100000302	numquid non dolores apprehendent te, quasi mulierem parturientem? quod si dixeris in corde tuo: quare venerunt mihi haec? propter multitudinem iniquitatis tuae revelata sunt verecundiora tua, pollutae sunt plantae tuae.	2020-04-20	Prophetia_Ieremiae
1100000303	si mutare potest aethiops pellem suam, aut pardus varietates suas, et vos poteritis benefacere, cum didiceritis malum.	2020-04-20	Prophetia_Ieremiae
1100000304	et disseminabo eos quasi stipulam quae vento raptatur in deserto.	2020-04-20	Prophetia_Ieremiae
1100000305	haec sors tua, parsque mensurae tuae a me, dicit dominus, quia oblita es mei, et confisa es in mendacio.	2020-04-20	Prophetia_Ieremiae
1100000306	unde et ego nudavi femora tua contra faciem tuam, et apparuit ignominia tua: adulteria tua, et hinnitus tuus, scelus fornicationis tuae: super colles in agro vidi abominationes tuas.	2020-04-20	Prophetia_Ieremiae
1100000307	vae tibi, ierusalem! non mundaberis post me: usquequo adhuc? caput 14 quod factum est verbum domini ad ieremiam, de sermonibus siccitatis.	2020-04-20	Prophetia_Ieremiae
1100000308	luxit iudaea, et portae eius corruerunt, et obscuratae sunt in terra, et clamor ierusalem ascendit.	2020-04-20	Prophetia_Ieremiae
1100000309	maiores miserunt minores suos ad aquam: venerunt ad hauriendum.	2020-04-20	Prophetia_Ieremiae
1100000310	non invenerunt aquam: reportaverunt vasa sua vacua.	2020-04-20	Prophetia_Ieremiae
1100000311	confusi sunt, et afflicti, et operuerunt capita sua.	2020-04-20	Prophetia_Ieremiae
1100000312	propter terrae vastitatem, quia non venit pluvia in terram, confusi sunt agricolae: operuerunt capita sua.	2020-04-20	Prophetia_Ieremiae
1100000313	nam et cerva in agro peperit, et reliquit, quia non erat herba.	2020-04-20	Prophetia_Ieremiae
1100000314	et onagri steterunt in rupibus; traxerunt ventum quasi dracones: defecerunt oculi eorum, quia non erat herba.	2020-04-20	Prophetia_Ieremiae
1100000315	si iniquitates nostrae responderint nobis, domine, fac propter nomen tuum: quoniam multae sunt aversiones nostrae: tibi peccavimus.	2020-04-20	Prophetia_Ieremiae
1100000316	exspectatio israel, salvator eius in tempore tribulationis, quare quasi colonus futurus es in terra, et quasi viator declinans ad manendum? quare futurus es velut vir vagus, ut fortis qui non potest salvare? tu autem in nobis es, domine, et nomen tuum invocatum est super nos: ne derelinquas nos.	2020-04-20	Prophetia_Ieremiae
1100000317	haec dicit dominus populo huic, qui dilexit movere pedes suos, et non quievit, et domino non placuit: nunc recordabitur iniquitatum eorum, et visitabit peccata eorum.	2020-04-20	Prophetia_Ieremiae
1100000318	et dixit dominus ad me: noli orare pro populo isto in bonum.	2020-04-20	Prophetia_Ieremiae
1100000319	cum ieiunaverint, non exaudiam preces eorum, et si obtulerint holocautomata et victimas, non suscipiam ea: quoniam gladio, et fame, et peste consumam eos.	2020-04-20	Prophetia_Ieremiae
1100000320	et dixi: a, a, a, domine deus: prophetae dicunt eis: non videbitis gladium, et fames non erit in vobis: sed pacem veram dabit vobis in loco isto.	2020-04-20	Prophetia_Ieremiae
1100000321	et dicit dominus ad me: falso prophetae vaticinantur in nomine meo: non misi eos, et non praecepi eis, neque locutus sum ad eos.	2020-04-20	Prophetia_Ieremiae
1100000322	visionem mendacem, et divinationem, et fraudulentiam, et seductionem cordis sui, prophetant vobis.	2020-04-20	Prophetia_Ieremiae
1100000323	idcirco haec dicit dominus de prophetis qui prophetant in nomine meo, quos ego non misi, dicentes: gladius et fames non erit in terra hac: in gladio et fame consumentur prophetae illi.	2020-04-20	Prophetia_Ieremiae
1100000324	et populi quibus prophetant erunt proiecti in viis ierusalem prae fame et gladio, et non erit qui sepeliat eos: ipsi et uxores eorum, filii et filiae eorum: et effundam super eos malum suum.	2020-04-20	Prophetia_Ieremiae
1100000325	et dices ad eos verbum istud: deducant oculi mei lacrimam per noctem et diem, et non taceant, quoniam contritione magna contrita est virgo filia populi mei, plaga pessima vehementer.	2020-04-20	Prophetia_Ieremiae
1100000326	si egressus fuero ad agros, ecce occisi gladio: et si introiero in civitatem, ecce attenuati fame.	2020-04-20	Prophetia_Ieremiae
1100000327	propheta quoque et sacerdos abierunt in terram quam ignorabant.	2020-04-20	Prophetia_Ieremiae
1100000328	numquid proiiciens abiecisti iudam? aut sion abominata est anima tua? quare ergo percussisti nos ita ut nulla sit sanitas? exspectavimus pacem, et non est bonum: et tempus curationis, et ecce turbatio.	2020-04-20	Prophetia_Ieremiae
1100000329	cognovimus, domine, impietates nostras, iniquitates patrum nostrorum, quia peccavimus tibi.	2020-04-20	Prophetia_Ieremiae
1100000330	ne des nos in opprobrium, propter nomen tuum, neque facias nobis contumeliam solii gloriae tuae: recordare, ne irritum facias foedus tuum nobiscum.	2020-04-20	Prophetia_Ieremiae
1100000331	numquid sunt in sculptilibus gentium qui pluant? aut caeli possunt dare imbres? nonne tu es dominus deus noster, quem exspectavimus? tu enim fecisti omnia haec.	2020-04-20	Prophetia_Ieremiae
1100000332	caput 15 et dixit dominus ad me: si steterit moyses et samuel coram me, non est anima mea ad populum istum: eiice illos a facie mea, et egrediantur.	2020-04-20	Prophetia_Ieremiae
1100000333	quod si dixerint ad te: quo egrediemur? dices ad eos: haec dicit dominus: qui ad mortem, ad mortem, et qui ad gladium, ad gladium, et qui ad famem, ad famem, et qui ad captivitatem, ad captivitatem.	2020-04-20	Prophetia_Ieremiae
1100000334	et visitabo super eos quatuor species, dicit dominus: gladium ad occisionem, et canes ad lacerandum, et volatilia caeli et bestias terrae ad devorandum et dissipandum.	2020-04-20	Prophetia_Ieremiae
1100000335	et dabo eos in fervorem universis regnis terrae, propter manassen filium ezechiae regis iuda, super omnibus quae fecit in ierusalem.	2020-04-20	Prophetia_Ieremiae
1100000336	quis enim miserebitur tui, ierusalem, aut quis contristabitur pro te? aut quis ibit ad rogandum pro pace tua? tu reliquisti me, dicit dominus; retrorsum abiisti: et extendam manum meam super te, et interficiam te: laboravi rogans.	2020-04-20	Prophetia_Ieremiae
1100000337	et dispergam eos ventilabro in portis terrae: interfeci et disperdidi populum meum, et tamen a viis suis non sunt reversi.	2020-04-20	Prophetia_Ieremiae
1100000338	multiplicatae sunt mihi viduae eius super arenam maris: induxi eis super matrem adolescentis vastatorem meridie: misi super civitates repente terrorem.	2020-04-20	Prophetia_Ieremiae
1100000339	infirmata est quae peperit septem; defecit anima eius: occidit ei sol cum adhuc esset dies: confusa est, et erubuit: et residuos eius in gladium dabo in conspectu inimicorum eorum, ait dominus.	2020-04-20	Prophetia_Ieremiae
1100000340	vae mihi, mater mea!  quare genuisti me, virum rixae, virum discordiae in universa terra? non foeneravi, nec foeneravit mihi quisquam: omnes maledicunt mihi.	2020-04-20	Prophetia_Ieremiae
1100000341	dicit dominus: si non reliquiae tuae in bonum, si non occurri tibi in tempore afflictionis, et in tempore tribulationis adversus inimicum.	2020-04-20	Prophetia_Ieremiae
1100000342	numquid foederabitur ferrum ferro ab aquilone, et aes? divitias tuas et thesauros tuos in direptionem dabo gratis, in omnibus peccatis tuis, et in omnibus terminis tuis.	2020-04-20	Prophetia_Ieremiae
1100000343	et adducam inimicos tuos de terra quam nescis, quia ignis succensus est in furore meo: super vos ardebit.	2020-04-20	Prophetia_Ieremiae
1100000344	tu scis, domine: recordare mei, et visita me, et tuere me ab his qui persequuntur me.	2020-04-20	Prophetia_Ieremiae
1100000345	noli in patientia tua suscipere me: scito quoniam sustinui propter te opprobrium.	2020-04-20	Prophetia_Ieremiae
1100000346	inventi sunt sermones tui, et comedi eos: et factum est mihi verbum tuum in gaudium et in laetitiam cordis mei, quoniam invocatum est nomen tuum super me, domine deus exercituum.	2020-04-20	Prophetia_Ieremiae
1100000347	non sedi in concilio ludentium, et gloriatus sum a facie manus tuae: solus sedebam, quoniam comminatione replesti me.	2020-04-20	Prophetia_Ieremiae
1100000348	quare factus est dolor meus perpetuus, et plaga mea desperabilis renuit curari? facta est mihi quasi mendacium aquarum infidelium.	2020-04-20	Prophetia_Ieremiae
1100000349	propter hoc haec dicit dominus: si converteris, convertam te, et ante faciem meam stabis: et si separaveris pretiosum a vili, quasi os meum eris: convertentur ipsi ad te, et tu non converteris ad eos.	2020-04-20	Prophetia_Ieremiae
1100000350	et dabo te populo huic in murum aereum fortem: et bellabunt adversum te, et non praevalebunt, quia ego tecum sum ut salvem te, et eruam te, dicit dominus: et liberabo te de manu pessimorum, et redimam te de manu fortium.	2020-04-20	Prophetia_Ieremiae
1100000351	caput 16 et factum est verbum domini ad me, dicens: non accipies uxorem, et non erunt tibi filii et filiae in loco isto.	2020-04-20	Prophetia_Ieremiae
1100000352	quia haec dicit dominus super filios et filias qui generantur in loco isto, et super matres eorum, quae genuerunt eos, et super patres eorum, de quorum stirpe sunt nati in terra hac: mortibus aegrotationum morientur: non plangentur, et non sepelientur: in sterquilinium super faciem terrae erunt, et gladio et fame consumentur: et erit cadaver eorum in escam volatilibus caeli et bestiis terrae.	2020-04-20	Prophetia_Ieremiae
1100000353	haec enim dicit dominus: ne ingrediaris domum convivii, neque vadas ad plangendum, neque consoleris eos, quia abstuli pacem meam a populo isto, dicit dominus, misericordiam et miserationes.	2020-04-20	Prophetia_Ieremiae
1100000354	et morientur grandes et parvi in terra ista: non sepelientur, neque plangentur, et non se incident, neque calvitium fiet pro eis.	2020-04-20	Prophetia_Ieremiae
1100000355	et non frangent inter eos lugenti panem ad consolandum super mortuo, et non dabunt eis potum calicis ad consolandum super patre suo et matre.	2020-04-20	Prophetia_Ieremiae
1100000356	et domum convivii non ingrediaris, ut sedeas cum eis, et comedas, et bibas.	2020-04-20	Prophetia_Ieremiae
1100000357	quia haec dicit dominus exercituum, deus israel: ecce ego auferam de loco isto, in oculis vestris, et in diebus vestris, vocem gaudii et vocem laetitiae, vocem sponsi et vocem sponsae.	2020-04-20	Prophetia_Ieremiae
1100000358	et cum annuntiaveris populo huic omnia verba haec, et dixerint tibi: quare locutus est dominus super nos omne malum grande istud? quae iniquitas nostra, et quod peccatum nostrum, quod peccavimus domino deo nostro? dices ad eos: quia dereliquerunt me patres vestri, ait dominus, et abierunt post deos alienos, et servierunt eis, et adoraverunt eos, et me dereliquerunt, et legem meam non custodierunt.	2020-04-20	Prophetia_Ieremiae
1100000359	sed et vos peius operati estis quam patres vestri: ecce enim ambulat unusquisque post pravitatem cordis sui mali, ut me non audiat.	2020-04-20	Prophetia_Ieremiae
1100000360	et eiiciam vos de terra hac in terram quam ignoratis, vos et patres vestri: et servietis ibi diis alienis, die ac nocte, qui non dabunt vobis requiem.	2020-04-20	Prophetia_Ieremiae
1100000361	propterea ecce dies veniunt, dicit dominus, et non dicetur ultra: vivit dominus qui eduxit filios israel de terra aegypti, sed: vivit dominus qui eduxit filios israel de terra aquilonis, et de universis terris ad quas eieci eos: et reducam eos in terram suam, quam dedi patribus eorum.	2020-04-20	Prophetia_Ieremiae
1100000362	ecce ego mittam piscatores multos, dicit dominus, et piscabuntur eos: et post haec mittam eis multos venatores, et venabuntur eos de omni monte, et de omni colle, et de cavernis petrarum.	2020-04-20	Prophetia_Ieremiae
1100000363	quia oculi mei super omnes vias eorum: non sunt absconditae a facie mea, et non fuit occultata iniquitas eorum ab oculis meis.	2020-04-20	Prophetia_Ieremiae
1100000364	et reddam primum duplices iniquitates et peccata eorum, quia contaminaverunt terram meam in morticinis idolorum suorum, et abominationibus suis impleverunt haereditatem meam.	2020-04-20	Prophetia_Ieremiae
1100000365	domine, fortitudo mea, et robur meum, et refugium meum in die tribulationis, ad te gentes venient ab extremis terrae, et dicent: vere mendacium possederunt patres nostri, vanitatem quae eis non profuit.	2020-04-20	Prophetia_Ieremiae
1100000366	numquid faciet sibi homo deos, et ipsi non sunt dii? idcirco ecce ego ostendam eis per vicem hanc, ostendam eis manum meam, et virtutem meam, et scient quia nomen mihi dominus.	2020-04-20	Prophetia_Ieremiae
1100000367	caput 17 peccatum iuda scriptum est stylo ferreo in ungue adamantino, exaratum super latitudinem cordis eorum, et in cornibus ararum eorum.	2020-04-20	Prophetia_Ieremiae
1100000368	cum recordati fuerint filii eorum ararum suarum, et lucorum suorum, lignorumque frondentium, in montibus excelsis, sacrificantes in agro: fortitudinem tuam, et omnes thesauros tuos in direptionem dabo; excelsa tua propter peccata in universis finibus tuis.	2020-04-20	Prophetia_Ieremiae
1100000369	et relinqueris sola ab haereditate tua, quam dedi tibi, et servire te faciam inimicis tuis in terra quam ignoras: quoniam ignem succendisti in furore meo: usque in aeternum ardebit.	2020-04-20	Prophetia_Ieremiae
1100000370	haec dicit dominus: maledictus homo qui confidit in homine, et ponit carnem brachium suum, et a domino recedit cor eius.	2020-04-20	Prophetia_Ieremiae
1100000371	erit enim quasi myricae in deserto, et non videbit cum venerit bonum: sed habitabit in siccitate in deserto, in terra salsuginis et inhabitabili.	2020-04-20	Prophetia_Ieremiae
1100000372	benedictus vir qui confidit in domino, et erit dominus fiducia eius.	2020-04-20	Prophetia_Ieremiae
1100000373	et erit quasi lignum quod transplantatur super aquas, quod ad humorem mittit radices suas, et non timebit cum venerit aestus: et erit folium eius viride, et in tempore siccitatis non erit sollicitum, nec aliquando desinet facere fructum.	2020-04-20	Prophetia_Ieremiae
1100000374	pravum est cor omnium, et inscrutabile: quis cognoscet illud? ego dominus scrutans cor, et probans renes: qui do unicuique iuxta viam suam, et iuxta fructum adinventionum suarum.	2020-04-20	Prophetia_Ieremiae
1100000375	perdix fovit quae non peperit: fecit divitias, et non in iudicio: in dimidio dierum suorum derelinquet eas, et in novissimo suo erit insipiens.	2020-04-20	Prophetia_Ieremiae
1100000376	solium gloriae altitudinis a principio, locus sanctificationis nostrae.	2020-04-20	Prophetia_Ieremiae
1100000377	exspectatio israel, domine, omnes qui te derelinquunt confundentur: recedentes a te, in terra scribentur, quoniam dereliquerunt venam aquarum viventium dominum.	2020-04-20	Prophetia_Ieremiae
1100000378	sana me, domine, et sanabor: salvum me fac, et salvus ero: quoniam laus mea tu es.	2020-04-20	Prophetia_Ieremiae
1100000379	ecce ipsi dicunt ad me: ubi est verbum domini?  veniat: et ego non sum turbatus, te pastorem sequens: et diem hominis non desideravi, tu scis: quod egressum est de labiis meis, rectum in conspectu tuo fuit.	2020-04-20	Prophetia_Ieremiae
1100000380	non sis tu mihi formidini: spes mea tu in die afflictionis.	2020-04-20	Prophetia_Ieremiae
1100000381	confundantur qui me persequuntur, et non confundar ego: paveant illi, et non paveam ego: induc super eos diem afflictionis, et duplici contritione contere eos.	2020-04-20	Prophetia_Ieremiae
1100000382	haec dicit dominus ad me: vade, et sta in porta filiorum populi, per quam ingrediuntur reges iuda, et egrediuntur, et in cunctis portis ierusalem:et dices ad eos: audite verbum domini, reges iuda, et omnis iuda, cunctique habitatores ierusalem, qui ingredimini per portas istas.	2020-04-20	Prophetia_Ieremiae
1100000383	haec dicit dominus: custodite animas vestras, et nolite portare pondera in die sabbati, nec inferatis per portas ierusalem: et nolite eiicere onera de domibus vestris in die sabbati, et omne opus non facietis: sanctificate diem sabbati, sicut praecepi patribus vestris.	2020-04-20	Prophetia_Ieremiae
1100000384	et non audierunt, nec inclinaverunt aurem suam: sed induraverunt cervicem suam, ne audirent me, et ne acciperent disciplinam.	2020-04-20	Prophetia_Ieremiae
1100000385	et erit: si audieritis me, dicit dominus, ut non inferatis onera per portas civitatis huius in die sabbati: et si sanctificaveritis diem sabbati, ne faciatis in eo omne opus: ingredientur per portas civitatis huius reges et principes, sedentes super solium david, et ascendentes in curribus et equis, ipsi et principes eorum, viri iuda, et habitatores ierusalem: et habitabitur civitas haec in sempiternum.	2020-04-20	Prophetia_Ieremiae
1100000386	et venient de civitatibus iuda, et de circuitu ierusalem, et de terra beniamin, et de campestribus, et de montuosis, et ab austro, portantes holocaustum, et victimam, et sacrificium, et thus, et inferent oblationem in domum domini.	2020-04-20	Prophetia_Ieremiae
1100000387	si autem non audieritis me ut sanctificetis diem sabbati, et ne portetis onus, et ne inferatis per portas ierusalem in die sabbati, succendam ignem in portis eius, et devorabit domos ierusalem, et non extinguetur.	2020-04-20	Prophetia_Ieremiae
1100000388	caput 18 verbum quod factum est ad ieremiam a domino, dicens:surge, et descende in domum figuli, et ibi audies verba mea.	2020-04-20	Prophetia_Ieremiae
1100000389	et descendi in domum figuli, et ecce ipse faciebat opus super rotam.	2020-04-20	Prophetia_Ieremiae
1100000390	et dissipatum est vas quod ipse faciebat e luto manibus suis: conversusque fecit illud vas alterum, sicut placuerat in oculis eius ut faceret.	2020-04-20	Prophetia_Ieremiae
1100000391	et factum est verbum domini ad me, dicens: numquid sicut figulus iste, non potero vobis facere, domus israel?  ait dominus: ecce sicut lutum in manu figuli, sic vos in manu mea, domus israel.	2020-04-20	Prophetia_Ieremiae
1100000392	repente loquar adversum gentem et adversus regnum, ut eradicem, et destruam, et disperdam illud: si poenitentiam egerit gens illa a malo suo quod locutus sum adversus eam, agam et ego poenitentiam super malo quod cogitavi ut facerem ei.	2020-04-20	Prophetia_Ieremiae
1100000393	et subito loquar de gente et de regno, ut aedificem et plantem illud.	2020-04-20	Prophetia_Ieremiae
1100000394	si fecerit malum in oculis meis, ut non audiat vocem meam, poenitentiam agam super bono quod locutus sum ut facerem ei.	2020-04-20	Prophetia_Ieremiae
1100000395	nunc ergo dic viro iuda, et habitatoribus ierusalem, dicens: haec dicit dominus: ecce ego fingo contra vos malum, et cogito contra vos cogitationem: revertatur unusquisque a via sua mala, et dirigite vias vestras et studia vestra.	2020-04-20	Prophetia_Ieremiae
1100000396	qui dixerunt: desperavimus: post cogitationes enim nostras ibimus, et unusquisque pravitatem cordis sui mali faciemus.	2020-04-20	Prophetia_Ieremiae
1100000397	ideo haec dicit dominus: interrogate gentes: quis audivit talia horribilia, quae fecit nimis virgo israel? numquid deficiet de petra agri nix libani? aut evelli possunt aquae erumpentes frigidae, et defluentes? quia oblitus est mei populus meus, frustra libantes, et impingentes in viis suis, in semitis saeculi, ut ambularent per eas in itinere non trito, ut fieret terra eorum in desolationem, et in sibilum sempiternum: omnis qui praeterierit per eam obstupescet, et movebit caput suum.	2020-04-20	Prophetia_Ieremiae
1100000398	sicut ventus urens dispergam eos coram inimico: dorsum, et non faciem, ostendam eis in die perditionis eorum.	2020-04-20	Prophetia_Ieremiae
1100000399	et dixerunt: venite, et cogitemus contra ieremiam cogitationes: non enim peribit lex a sacerdote, neque consilium a sapiente, nec sermo a propheta: venite, et percutiamus eum lingua, et non attendamus ad universos sermones eius.	2020-04-20	Prophetia_Ieremiae
1100000400	attende, domine, ad me, et audi vocem adversariorum meorum.	2020-04-20	Prophetia_Ieremiae
1100000401	numquid redditur pro bono malum, quia foderunt foveam animae meae? recordare quod steterim in conspectu tuo ut loquerer pro eis bonum, et averterem indignationem tuam ab eis.	2020-04-20	Prophetia_Ieremiae
1100000402	propterea da filios eorum in famem, et deduc eos in manus gladii: fiant uxores eorum absque liberis, et viduae: et viri earum interficiantur morte: iuvenes eorum confodiantur gladio in praelio: audiatur clamor de domibus eorum: adduces enim super eos latronem repente, quia foderunt foveam ut caperent me, et laqueos absconderunt pedibus meis.	2020-04-20	Prophetia_Ieremiae
1100000403	tu autem, domine, scis omne consilium eorum adversum me in mortem: ne propitieris iniquitati eorum, et peccatum eorum a facie tua non deleatur: fiant corruentes in conspectu tuo; in tempore furoris tui abutere eis.	2020-04-20	Prophetia_Ieremiae
1100000404	caput 19 haec dicit dominus: vade, et accipe lagunculam figuli testeam a senioribus populi et a senioribus sacerdotum,et egredere ad vallem filii ennom, quae est iuxta introitum portae fictilis: et praedicabis ibi verba quae ego loquar ad te.	2020-04-20	Prophetia_Ieremiae
1100000405	et dices: audite verbum domini, reges iuda, et habitatores ierusalem.	2020-04-20	Prophetia_Ieremiae
1100000406	haec dicit dominus exercituum, deus israel: ecce ego inducam afflictionem super locum istum, ita ut omnis qui audierit illam, tinniant aures eius, eo quod dereliquerint me, et alienum fecerint locum istum, et libaverunt in eo diis alienis quos nescierunt, ipsi et patres eorum, et reges iuda: et repleverunt locum istum sanguine innocentum, et aedificaverunt excelsa baalim, ad comburendos filios suos igni in holocaustum baalim: quae non praecepi, nec locutus sum, nec ascenderunt in cor meum.	2020-04-20	Prophetia_Ieremiae
1100000407	propterea ecce dies veniunt, dicit dominus, et non vocabitur amplius locus iste topheth, et vallis filii ennom, sed vallis occisionis.	2020-04-20	Prophetia_Ieremiae
1100000408	et dissipabo consilium iuda et ierusalem in loco isto, et subvertam eos gladio in conspectu inimicorum suorum, et in manu quaerentium animas eorum: et dabo cadavera eorum escam volatilibus caeli et bestiis terrae.	2020-04-20	Prophetia_Ieremiae
1100000409	et ponam civitatem hanc in stuporem, et in sibilum: omnis qui praeterierit per eam obstupescet, et sibilabit super universa plaga eius.	2020-04-20	Prophetia_Ieremiae
1100000410	et cibabo eos carnibus filiorum suorum et carnibus filiarum suarum: et unusquisque carnem amici sui comedet in obsidione, et in angustia in qua concludent eos inimici eorum, et qui quaerunt animas eorum.	2020-04-20	Prophetia_Ieremiae
1100000411	et conteres lagunculam in oculis virorum qui ibunt tecum,et dices ad eos: haec dicit dominus exercituum: sic conteram populum istum, et civitatem istam, sicut conteritur vas figuli, quod non potest ultra instaurari: et in topheth sepelientur, eo quod non sit alius locus ad sepeliendum.	2020-04-20	Prophetia_Ieremiae
1100000412	sic faciam loco huic, ait dominus, et habitatoribus eius, et ponam civitatem istam sicut topheth.	2020-04-20	Prophetia_Ieremiae
1100000413	et erunt domus ierusalem, et domus regum iuda, sicut locus topheth, immundae, omnes domus in quarum domatibus sacrificaverunt omni militiae caeli, et libaverunt libamina diis alienis.	2020-04-20	Prophetia_Ieremiae
1100000414	venit autem ieremias de topheth, quo miserat eum dominus ad prophetandum, et stetit in atrio domus domini, et dixit ad omnem populum:haec dicit dominus exercituum, deus israel: ecce ego inducam super civitatem hanc, et super omnes urbes eius, universa mala quae locutus sum adversum eam, quoniam induraverunt cervicem suam ut non audirent sermones meos.	2020-04-20	Prophetia_Ieremiae
1100000415	caput 20 et audivit phassur filius emmer, sacerdos, qui constitutus erat princeps in domo domini, ieremiam prophetantem sermones istos.	2020-04-20	Prophetia_Ieremiae
1100000416	et percussit phassur ieremiam prophetam, et misit eum in nervum quod erat in porta beniamin superiori, in domo domini.	2020-04-20	Prophetia_Ieremiae
1100000417	cumque illuxisset in crastinum, eduxit phassur ieremiam de nervo, et dixit ad eum ieremias: non phassur vocavit dominus nomen tuum, sed pavorem undique.	2020-04-20	Prophetia_Ieremiae
1100000418	quia haec dicit dominus: ecce ego dabo te in pavorem, te et omnes amicos tuos: et corruent gladio inimicorum suorum, et oculi tui videbunt: et omnem iudam dabo in manum regis babylonis, et traducet eos in babylonem, et percutiet eos gladio.	2020-04-20	Prophetia_Ieremiae
1100000419	et dabo universam substantiam civitatis huius, et omnem laborem eius, omneque pretium, et cunctos thesauros regum iuda dabo in manu inimicorum eorum: et diripient eos, et tollent, et ducent in babylonem.	2020-04-20	Prophetia_Ieremiae
1100000420	tu autem, phassur, et omnes habitatores domus tuae, ibitis in captivitatem: et in babylonem venies, et ibi morieris, ibique sepelieris tu, et omnes amici tui, quibus prophetasti mendacium.	2020-04-20	Prophetia_Ieremiae
1100000421	seduxisti me, domine, et seductus sum: fortior me fuisti, et invaluisti: factus sum in derisum tota die; omnes subsannant me.	2020-04-20	Prophetia_Ieremiae
1100000422	quia iam olim loquor, vociferans iniquitatem, et vastitatem clamito: et factus est mihi sermo domini in opprobrium, et in derisum tota die.	2020-04-20	Prophetia_Ieremiae
1100000423	et dixi: non recordabor eius, neque loquar ultra in nomine illius: et factus est in corde meo quasi ignis exaestuans, claususque in ossibus meis, et defeci, ferre non sustinens.	2020-04-20	Prophetia_Ieremiae
1100000424	audivi enim contumelias multorum, et terrorem in circuitu: persequimini, et persequamur eum, ab omnibus viris qui erant pacifici mei, et custodientes latus meum: si quomodo decipiatur, et praevaleamus adversus eum, et consequamur ultionem ex eo.	2020-04-20	Prophetia_Ieremiae
1100000425	dominus autem mecum est, quasi bellator fortis: idcirco qui persequuntur me cadent, et infirmi erunt: confundentur vehementer, quia non intellexerunt opprobrium sempiternum, quod numquam delebitur.	2020-04-20	Prophetia_Ieremiae
1100000426	et tu, domine exercituum, probator iusti, qui vides renes et cor, videam, quaeso, ultionem tuam ex eis: tibi enim revelavi causam meam.	2020-04-20	Prophetia_Ieremiae
1100000427	cantate domino, laudate dominum, quia liberavit animam pauperis de manu malorum.	2020-04-20	Prophetia_Ieremiae
1100000428	maledicta dies in qua natus sum! dies in qua peperit me mater mea non sit benedicta! maledictus vir qui annuntiavit patri meo, dicens: natus est tibi puer masculus, et quasi gaudio laetificavit eum! sit homo ille ut sunt civitates quae subvertit dominus, et non poenituit eum: audiat clamorem mane, et ululatum in tempore meridiano, qui non me interfecit a vulva, ut fieret mihi mater mea sepulchrum, et vulva eius conceptus aeternus! quare de vulva egressus sum, ut viderem laborem et dolorem, et consumerentur in confusione dies mei? caput 21 verbum quod factum est ad ieremiam a domino, quando misit ad eum rex sedecias phassur filium melchiae, et sophoniam filium maasiae sacerdotem, dicens:interroga pro nobis dominum, quia nabuchodonosor, rex babylonis, praeliatur adversum nos: si forte faciat dominus nobiscum secundum omnia mirabilia sua, et recedat a nobis.	2020-04-20	Prophetia_Ieremiae
1100000429	et dixit ieremias ad eos: sic dicetis sedeciae:haec dicit dominus deus israel: ecce ego convertam vasa belli quae in manibus vestris sunt, et quibus vos pugnatis adversum regem babylonis et chaldaeos qui obsident vos in circuitu murorum: et congregabo ea in medio civitatis huius.	2020-04-20	Prophetia_Ieremiae
1100000430	et debellabo ego vos in manu extenta, et in brachio forti, et in furore, et in indignatione, et in ira grandi.	2020-04-20	Prophetia_Ieremiae
1100000431	et percutiam habitatores civitatis huius: homines et bestiae pestilentia magna morientur.	2020-04-20	Prophetia_Ieremiae
1100000432	et post haec, ait dominus, dabo sedeciam regem iuda, et servos eius, et populum eius, et qui derelicti sunt in civitate hac a peste, et gladio, et fame, in manu nabuchodonosor regis babylonis, et in manu inimicorum eorum, et in manu quaerentium animam eorum: et percutiet eos in ore gladii, et non flectetur, neque parcet, nec miserebitur.	2020-04-20	Prophetia_Ieremiae
1100000433	et ad populum hunc dices: haec dicit dominus: ecce ego do coram vobis viam vitae, et viam mortis.	2020-04-20	Prophetia_Ieremiae
1100000434	qui habitaverit in urbe hac morietur gladio, et fame, et peste: qui autem egressus fuerit, et transfugerit ad chaldaeos qui obsident vos, vivet, et erit ei anima sua quasi spolium.	2020-04-20	Prophetia_Ieremiae
1100000435	posui enim faciem meam super civitatem hanc in malum, et non in bonum, ait dominus: in manu regis babylonis dabitur, et exuret eam igni.	2020-04-20	Prophetia_Ieremiae
1100000436	et domui regis iuda: audite verba domini, domus david.	2020-04-20	Prophetia_Ieremiae
1100000437	haec dicit dominus: iudicate mane iudicium, et eruite vi oppressum de manu calumniantis, ne forte egrediatur ut ignis indignatio mea, et succendatur, et non sit qui extinguat, propter malitiam studiorum vestrorum.	2020-04-20	Prophetia_Ieremiae
1100000438	ecce ego ad te, habitatricem vallis solidae atque campestris, ait dominus: qui dicitis: quis percutiet nos? et quis ingredietur domos nostras? et visitabo super vos iuxta fructum studiorum vestrorum, dicit dominus: et succendam ignem in saltu eius, et devorabit omnia in circuitu eius.	2020-04-20	Prophetia_Ieremiae
1100000439	caput 22 haec dicit dominus: descende in domum regis iuda, et loqueris ibi verbum hoc,et dices: audi verbum domini, rex iuda, qui sedes super solium david: tu et servi tui, et populus tuus, qui ingredimini per portas istas.	2020-04-20	Prophetia_Ieremiae
1100000440	haec dicit dominus: facite iudicium et iustitiam, et liberate vi oppressum de manu calumniatoris: et advenam, et pupillum, et viduam nolite contristare, neque opprimatis inique, et sanguinem innocentem ne effundatis in loco isto.	2020-04-20	Prophetia_Ieremiae
1100000441	si enim facientes feceritis verbum istud, ingredientur per portas domus huius reges sedentes de genere david super thronum eius, et ascendentes currus et equos, ipsi, et servi, et populus eorum.	2020-04-20	Prophetia_Ieremiae
1100000442	quod si non audieritis verba haec: in memetipso iuravi, dicit dominus, quia in solitudinem erit domus haec.	2020-04-20	Prophetia_Ieremiae
1100000443	quia haec dicit dominus super domum regis iuda: galaad, tu mihi caput libani, si non posuero te solitudinem, urbes inhabitabiles! et sanctificabo super te, interficientem virum et arma eius: et succident electas cedros tuas, et praecipitabunt in ignem.	2020-04-20	Prophetia_Ieremiae
1100000444	et pertransibunt gentes multae per civitatem hanc, et dicet unusquisque proximo suo: quare fecit dominus sic civitati huic grandi? et respondebunt: eo quod dereliquerint pactum domini dei sui, et adoraverint deos alienos, et servierint eis.	2020-04-20	Prophetia_Ieremiae
1100000445	nolite flere mortuum, neque lugeatis super eum fletu: plangite eum qui egreditur, quia non revertetur ultra, nec videbit terram nativitatis suae.	2020-04-20	Prophetia_Ieremiae
1100000446	quia haec dicit dominus ad sellum, filium iosiae, regem iuda, qui regnavit pro iosia patre suo, qui egressus est de loco isto: non revertetur huc amplius, sed in loco ad quem transtuli eum, ibi morietur, et terram istam non videbit amplius.	2020-04-20	Prophetia_Ieremiae
1100000447	vae qui aedificat domum suam in iniustitia, et coenacula sua non in iudicio: amicum suum opprimet frustra, et mercedem eius non reddet ei: qui dicit: aedificabo mihi domum latam, et coenacula spatiosa: qui aperit sibi fenestras et facit laquearia cedrina, pingitque sinopide.	2020-04-20	Prophetia_Ieremiae
1100000448	numquid regnabis quoniam confers te cedro? pater tuus numquid non comedit et bibit, et fecit iudicium et iustitiam tunc cum bene erat ei? iudicavit causam pauperis et egeni in bonum suum: numquid non ideo quia cognovit me?  dicit dominus.	2020-04-20	Prophetia_Ieremiae
1100000449	tui vero oculi et cor ad avaritiam, et ad sanguinem innocentem fundendum, et ad calumniam, et ad cursum mali operis.	2020-04-20	Prophetia_Ieremiae
1100000450	propterea haec dicit dominus ad ioakim, filium iosiae, regem iuda: non plangent eum: vae frater!  et vae soror! non concrepabunt ei: vae domine!  et vae inclyte! sepultura asini sepelietur, putrefactus et proiectus extra portas ierusalem.	2020-04-20	Prophetia_Ieremiae
1100000451	ascende libanum, et clama, et in basan da vocem tuam: et clama ad transeuntes, quia contriti sunt omnes amatores tui.	2020-04-20	Prophetia_Ieremiae
1100000452	locutus sum ad te in abundantia tua, et dixisti: non audiam: haec est via tua ab adolescentia tua, quia non audisti vocem meam.	2020-04-20	Prophetia_Ieremiae
1100000453	omnes pastores tuos pascet ventus, et amatores tui in captivitatem ibunt: et tunc confunderis, et erubesces ab omni malitia tua.	2020-04-20	Prophetia_Ieremiae
1100000454	quae sedes in libano, et nidificas in cedris, quomodo congemuisti cum venissent tibi dolores, quasi dolores parturientis? vivo ego, dicit dominus, quia si fuerit iechonias filius ioakim regis iuda annulus in manu dextera mea, inde evellam eum, et dabo te in manu quaerentium animam tuam, et in manu quorum tu formidas faciem, et in manu nabuchodonosor regis babylonis, et in manu chaldaeorum: et mittam te, et matrem tuam quae genuit te, in terram alienam, in qua nati non estis, ibique moriemini.	2020-04-20	Prophetia_Ieremiae
1100000455	et in terram ad quam ipsi levant animam suam ut revertantur illuc, non revertentur.	2020-04-20	Prophetia_Ieremiae
1100000456	numquid vas fictile atque contritum vir iste iechonias? numquid vas absque omni voluptate? quare abiecti sunt ipse et semen eius, et proiecti in terram quam ignoraverunt? terra, terra, terra, audi sermonem domini.	2020-04-20	Prophetia_Ieremiae
1100000457	haec dicit dominus: scribe virum istum sterilem, virum qui in diebus suis non prosperabitur: nec enim erit de semine eius vir qui sedeat super solium david, et potestatem habeat ultra in iuda.	2020-04-20	Prophetia_Ieremiae
1100000458	caput 23 vae pastoribus qui disperdunt et dilacerant gregem pascuae meae!  dicit dominus.	2020-04-20	Prophetia_Ieremiae
1100000459	ideo haec dicit dominus deus israel ad pastores qui pascunt populum meum: vos dispersistis gregem meum, et eiecistis eos, et non visitastis eos: ecce ego visitabo super vos malitiam studiorum vestrorum, ait dominus.	2020-04-20	Prophetia_Ieremiae
1100000460	et ego congregabo reliquias gregis mei de omnibus terris ad quas eiecero eos illuc: et convertam eos ad rura sua, et crescent et multiplicabuntur.	2020-04-20	Prophetia_Ieremiae
1100000461	et suscitabo super eos pastores, et pascent eos: non formidabunt ultra, et non pavebunt, et nullus quaeretur ex numero, dicit dominus.	2020-04-20	Prophetia_Ieremiae
1100000462	ecce dies veniunt, dicit dominus, et suscitabo david germen iustum: et regnabit rex, et sapiens erit, et faciet iudicium et iustitiam in terra.	2020-04-20	Prophetia_Ieremiae
1100000463	in diebus illis salvabitur iuda, et israel habitabit confidenter: et hoc est nomen quod vocabunt eum: dominus iustus noster.	2020-04-20	Prophetia_Ieremiae
1100000464	propter hoc ecce dies veniunt, dicit dominus, et non dicent ultra: vivit dominus, qui eduxit filios israel de terra aegypti, sed: vivit dominus, qui eduxit et adduxit semen domus israel de terra aquilonis, et de cunctis terris ad quas eieceram eos illuc, et habitabunt in terra sua.	2020-04-20	Prophetia_Ieremiae
1100000465	ad prophetas: contritum est cor meum in medio mei; contremuerunt omnia ossa mea: factus sum quasi vir ebrius, et quasi homo madidus a vino, a facie domini, et a facie verborum sanctorum eius.	2020-04-20	Prophetia_Ieremiae
1100000466	quia adulteris repleta est terra, quia a facie maledictionis luxit terra, arefacta sunt arva deserti: factus est cursus eorum malus, et fortitudo eorum dissimilis.	2020-04-20	Prophetia_Ieremiae
1100000467	propheta namque et sacerdos polluti sunt, et in domo mea inveni malum eorum, ait dominus.	2020-04-20	Prophetia_Ieremiae
1100000468	idcirco via eorum erit quasi lubricum in tenebris: impellentur enim, et corruent in ea: afferam enim super eos mala, annum visitationis eorum, ait dominus.	2020-04-20	Prophetia_Ieremiae
1100000469	et in prophetis samariae vidi fatuitatem: prophetabant in baal, et decipiebant populum meum israel.	2020-04-20	Prophetia_Ieremiae
1100000470	et in prophetis ierusalem vidi similitudinem adulterantium, et iter mendacii: et confortaverunt manus pessimorum, ut non converteretur unusquisque a malitia sua: facti sunt mihi omnes ut sodoma, et habitatores eius quasi gomorrha.	2020-04-20	Prophetia_Ieremiae
1100000471	propterea haec dicit dominus exercituum ad prophetas: ecce ego cibabo eos absinthio, et potabo eos felle: a prophetis enim ierusalem egressa est pollutio super omnem terram.	2020-04-20	Prophetia_Ieremiae
1100000472	haec dicit dominus exercituum: nolite audire verba prophetarum qui prophetant vobis, et decipiunt vos: visionem cordis sui loquuntur, non de ore domini.	2020-04-20	Prophetia_Ieremiae
1100000473	dicunt his qui blasphemant me: locutus est dominus: pax erit vobis: et omni qui ambulat in pravitate cordis sui dixerunt: non veniet super vos malum.	2020-04-20	Prophetia_Ieremiae
1100000474	quis enim affuit in consilio domini, et vidit, et audivit sermonem eius? quis consideravit verbum illius, et audivit? ecce turbo dominicae indignationis egredietur, et tempestas erumpens super caput impiorum veniet.	2020-04-20	Prophetia_Ieremiae
1100000475	non revertetur furor domini, usque dum faciat et usque dum compleat cogitationem cordis sui: in novissimis diebus intelligetis consilium eius.	2020-04-20	Prophetia_Ieremiae
1100000476	non mittebam prophetas, et ipsi currebant: non loquebar ad eos, et ipsi prophetabant.	2020-04-20	Prophetia_Ieremiae
1100000477	si stetissent in consilio meo, et nota fecissent verba mea populo meo, avertissem utique eos a via sua mala, et a cogitationibus suis pessimis.	2020-04-20	Prophetia_Ieremiae
1100000478	putasne deus e vicino ego sum, dicit dominus, et non deus de longe? si occultabitur vir in absconditis, et ego non videbo eum?  dicit dominus.	2020-04-20	Prophetia_Ieremiae
1100000479	numquid non caelum et terram ego impleo?  dicit dominus.	2020-04-20	Prophetia_Ieremiae
1100000480	audivi quae dixerunt prophetae prophetantes in nomine meo mendacium, atque dicentes: somniavi, somniavi.	2020-04-20	Prophetia_Ieremiae
1100000481	usquequo istud est in corde prophetarum vaticinantium mendacium, et prophetantium seductiones cordis sui? qui volunt facere ut obliviscatur populus meus nominis mei, propter somnia eorum quae narrat unusquisque ad proximum suum, sicut obliti sunt patres eorum nominis mei propter baal? propheta qui habet somnium, narret somnium: et qui habet sermonem meum, loquatur sermonem meum vere.	2020-04-20	Prophetia_Ieremiae
1100000482	quid paleis ad triticum?  dicit dominus.	2020-04-20	Prophetia_Ieremiae
1100000483	numquid non verba mea sunt quasi ignis, dicit dominus, et quasi malleus conterens petram? propterea ecce ego ad prophetas, ait dominus, qui furantur verba mea unusquisque a proximo suo.	2020-04-20	Prophetia_Ieremiae
1100000484	ecce ego ad prophetas, ait dominus, qui assumunt linguas suas, et aiunt: dicit dominus.	2020-04-20	Prophetia_Ieremiae
1100000485	ecce ego ad prophetas somniantes mendacium, ait dominus, qui narraverunt ea, et seduxerunt populum meum in mendacio suo et in miraculis suis, cum ego non misissem eos, nec mandassem eis: qui nihil profuerunt populo huic, dicit dominus.	2020-04-20	Prophetia_Ieremiae
1100000486	si igitur interrogaverit te populus iste, vel propheta, aut sacerdos, dicens: quod est onus domini? dices ad eos: vos estis onus: proiiciam quippe vos, dicit dominus.	2020-04-20	Prophetia_Ieremiae
1100000487	et propheta, et sacerdos, et populus qui dicit: onus domini: visitabo super virum illum et super domum eius.	2020-04-20	Prophetia_Ieremiae
1100000488	haec dicetis unusquisque ad proximum, et ad fratrem suum: quid respondit dominus? et quid locutus est dominus? et onus domini ultra non memorabitur: quia onus erit unicuique sermo suus, et pervertistis verba dei viventis, domini exercituum, dei nostri.	2020-04-20	Prophetia_Ieremiae
1100000489	haec dices ad prophetam: quid respondit tibi dominus? et quid locutus est dominus? si autem onus domini dixeritis, propter hoc haec dicit dominus: quia dixistis sermonem istum: onus domini, et misi ad vos dicens: nolite dicere: onus domini: propterea ecce ego tollam vos portans, et derelinquam vos, et civitatem quam dedi vobis et patribus vestris, a facie mea: et dabo vos in opprobrium sempiternum, et in ignominiam aeternam, quae numquam oblivione delebitur.	2020-04-20	Prophetia_Ieremiae
1100000490	caput 24 ostendit mihi dominus: et ecce duo calathi pleni ficis, positi ante templum domini, postquam transtulit nabuchodonosor rex babylonis iechoniam filium ioakim, regem iuda, et principes eius, et fabrum, et inclusorem, de ierusalem, et adduxit eos in babylonem.	2020-04-20	Prophetia_Ieremiae
1100000491	calathus unus ficus bonas habebat nimis, ut solent ficus esse primi temporis: et calathus unus ficus habebat malas nimis, quae comedi non poterant eo quod essent malae.	2020-04-20	Prophetia_Ieremiae
1100000492	et dixit dominus ad me: quid tu vides, ieremia?  et dixi: ficus, ficus bonas, bonas valde: et malas, malas valde, quae comedi non possunt eo quod sint malae.	2020-04-20	Prophetia_Ieremiae
1100000493	et factum est verbum domini ad me, dicens: haec dicit dominus deus israel: sicut ficus hae bonae, sic cognoscam transmigrationem iuda, quam emisi de loco isto in terram chaldaeorum, in bonum.	2020-04-20	Prophetia_Ieremiae
1100000494	et ponam oculos meos super eos ad placandum, et reducam eos in terram hanc: et aedificabo eos, et non destruam: et plantabo eos, et non evellam.	2020-04-20	Prophetia_Ieremiae
1100000495	et dabo eis cor ut sciant me, quia ego sum dominus: et erunt mihi in populum, et ego ero eis in deum, quia revertentur ad me in toto corde suo.	2020-04-20	Prophetia_Ieremiae
1100000496	et sicut ficus pessimae quae comedi non possunt eo quod sint malae, haec dicit dominus: sic dabo sedeciam regem iuda, et principes eius, et reliquos de ierusalem, qui remanserunt in urbe hac, et qui habitant in terra aegypti.	2020-04-20	Prophetia_Ieremiae
1100000497	et dabo eos in vexationem, afflictionemque omnibus regnis terrae, in opprobrium, et in parabolam, et in proverbium, et in maledictionem in universis locis ad quae eieci eos.	2020-04-20	Prophetia_Ieremiae
1100000498	et mittam in eis gladium, et famem, et pestem, donec consumantur de terra quam dedi eis et patribus eorum.	2020-04-20	Prophetia_Ieremiae
1100000499	caput 25 verbum quod factum est ad ieremiam, de omni populo iuda, in anno quarto ioakim filii iosiae regis iuda (ipse est annus primus nabuchodonosor regis babylonis),quod locutus est ieremias propheta ad omnem populum iuda, et ad universos habitatores ierusalem, dicens:a tertiodecimo anno iosiae filii amon regis iuda, usque ad diem hanc, iste tertius et vigesimus annus, factum est verbum domini ad me, et locutus sum ad vos, de nocte consurgens et loquens, et non audistis.	2020-04-20	Prophetia_Ieremiae
1100000500	et misit dominus ad vos omnes servos suos prophetas, consurgens diluculo, mittensque: et non audistis, neque inclinastis aures vestras ut audiretis,cum diceret: revertimini unusquisque a via sua mala, et a pessimis cogitationibus vestris, et habitabitis in terra quam dedit dominus vobis et patribus vestris, a saeculo et usque in saeculum:et nolite ire post deos alienos, ut serviatis eis, adoretisque eos: neque me ad iracundiam provocetis in operibus manuum vestrarum, et non affligam vos.	2020-04-20	Prophetia_Ieremiae
1100000501	et non audistis me, dicit dominus, ut me ad iracundiam provocaretis in operibus manuum vestrarum, in malum vestrum.	2020-04-20	Prophetia_Ieremiae
1100000502	propterea haec dicit dominus exercituum: pro eo quod non audistis verba mea,ecce ego mittam et assumam universas cognationes aquilonis, ait dominus, et nabuchodonosor regem babylonis servum meum, et adducam eos super terram istam, et super habitatores eius, et super omnes nationes quae in circuitu illius sunt: et interficiam eos, et ponam eos in stuporem et in sibilum, et in solitudines sempiternas.	2020-04-20	Prophetia_Ieremiae
1100000503	perdamque ex eis vocem gaudii et vocem laetitiae, vocem sponsi et vocem sponsae, vocem molae et lumen lucernae.	2020-04-20	Prophetia_Ieremiae
1100000504	et erit universa terra haec in solitudinem, et in stuporem: et servient omnes gentes istae regi babylonis septuaginta annis.	2020-04-20	Prophetia_Ieremiae
1100000505	cumque impleti fuerint septuaginta anni, visitabo super regem babylonis et super gentem illam, dicit dominus, iniquitatem eorum, et super terram chaldaeorum, et ponam illam in solitudines sempiternas.	2020-04-20	Prophetia_Ieremiae
1100000506	et adducam super terram illam omnia verba mea, quae locutus sum contra eam, omne quod scriptum est in libro isto, quaecumque prophetavit ieremias adversum omnes gentes:quia servierunt eis, cum essent gentes multae, et reges magni: et reddam eis secundum opera eorum, et secundum facta manuum suarum.	2020-04-20	Prophetia_Ieremiae
1100000507	quia sic dicit dominus exercituum, deus israel: sume calicem vini furoris huius de manu mea, et propinabis de illo cunctis gentibus ad quas ego mittam te.	2020-04-20	Prophetia_Ieremiae
1100000508	et bibent, et turbabuntur et insanient a facie gladii quem ego mittam inter eos.	2020-04-20	Prophetia_Ieremiae
1100000509	et accepi calicem de manu domini, et propinavi cunctis gentibus ad quas misit me dominus,ierusalem, et civitatibus iuda, et regibus eius, et principibus eius, ut darem eos in solitudinem, et in stuporem, et in sibilum, et in maledictionem, sicut est dies ista:pharaoni regi aegypti, et servis eius, et principibus eius, et omni populo eius:et universis generaliter: cunctis regibus terrae ausitidis, et cunctis regibus terrae philisthiim, et ascaloni, et gazae, et accaron, et reliquiis azoti:et idumaeae, et moab, et filiis ammon:et cunctis regibus tyri, et universis regibus sidonis, et regibus terrae insularum qui sunt trans mare:et dedan, et thema, et buz, et universis qui attonsi sunt in comam:et cunctis regibus arabiae, et cunctis regibus occidentis, qui habitant in deserto:et cunctis regibus zambri, et cunctis regibus elam, et cunctis regibus medorum:cunctis quoque regibus aquilonis, de prope et de longe, unicuique contra fratrem suum: et omnibus regnis terrae quae super faciem eius sunt: et rex sesach bibet post eos.	2020-04-20	Prophetia_Ieremiae
1100000510	et dices ad eos: haec dicit dominus exercituum, deus israel: bibite, et inebriamini, et vomite: et cadite, neque surgatis a facie gladii quem ego mittam inter vos.	2020-04-20	Prophetia_Ieremiae
1100000511	cumque noluerint accipere calicem de manu tua ut bibant, dices ad eos: haec dicit dominus exercituum: bibentes bibetis:quia ecce in civitate in qua invocatum est nomen meum ego incipiam affligere, et vos quasi innocentes et immunes eritis?  non eritis immunes: gladium enim ego voco super omnes habitatores terrae, dicit dominus exercituum.	2020-04-20	Prophetia_Ieremiae
1100000512	et tu prophetabis ad eos omnia verba haec, et dices ad illos: dominus de excelso rugiet, et de habitaculo sancto suo dabit vocem suam: rugiens rugiet super decorem suum: celeuma quasi calcantium concinetur adversus omnes habitatores terrae.	2020-04-20	Prophetia_Ieremiae
1100000513	pervenit sonitus usque ad extrema terrae, quia iudicium domino cum gentibus: iudicatur ipse cum omni carne.	2020-04-20	Prophetia_Ieremiae
1100000514	impios tradidi gladio, dicit dominus.	2020-04-20	Prophetia_Ieremiae
1100000515	haec dicit dominus exercituum: ecce afflictio egredietur de gente in gentem, et turbo magnus egredietur a summitatibus terrae.	2020-04-20	Prophetia_Ieremiae
1100000516	et erunt interfecti domini in die illa, a summo terrae usque ad summum eius: non plangentur, et non colligentur, neque sepelientur: in sterquilinium super faciem terrae iacebunt.	2020-04-20	Prophetia_Ieremiae
1100000517	ululate, pastores, et clamate, et aspergite vos cinere, optimates gregis: quia completi sunt dies vestri ut interficiamini, et dissipationes vestrae: et cadetis quasi vasa pretiosa.	2020-04-20	Prophetia_Ieremiae
1100000518	et peribit fuga a pastoribus, et salvatio ab optimatibus gregis.	2020-04-20	Prophetia_Ieremiae
1100000519	vox clamoris pastorum, et ululatus optimatum gregis, quia vastavit dominus pascua eorum: et conticuerunt arva pacis a facie irae furoris domini.	2020-04-20	Prophetia_Ieremiae
1100000520	dereliquit quasi leo umbraculum suum, quia facta est terra eorum in desolationem a facie irae columbae, et a facie irae furoris domini.	2020-04-20	Prophetia_Ieremiae
1100000521	caput 26 in principio regni ioakim filii iosiae regis iuda, factum est verbum istud a domino, dicens:haec dicit dominus: sta in atrio domus domini, et loqueris ad omnes civitates iuda, de quibus veniunt ut adorent in domo domini universos sermones quos ego mandavi tibi ut loquaris ad eos: noli subtrahere verbum,si forte audiant, et convertantur unusquisque a via sua mala, et poeniteat me mali quod cogito facere eis propter malitiam studiorum eorum.	2020-04-20	Prophetia_Ieremiae
1100000522	et dices ad eos: haec dicit dominus: si non audieritis me, ut ambuletis in lege mea quam dedi vobis,ut audiatis sermones servorum meorum prophetarum quos ego misi ad vos, de nocte consurgens, et dirigens, et non audistis:dabo domum istam sicut silo, et urbem hanc dabo in maledictionem cunctis gentibus terrae.	2020-04-20	Prophetia_Ieremiae
1100000523	et audierunt sacerdotes, et prophetae, et omnis populus, ieremiam loquentem verba haec in domo domini.	2020-04-20	Prophetia_Ieremiae
1100000524	cumque complesset ieremias, loquens omnia quae praeceperat ei dominus ut loqueretur ad universum populum, apprehenderunt eum sacerdotes, et prophetae, et omnis populus, dicens: morte moriatur.	2020-04-20	Prophetia_Ieremiae
1100000525	quare prophetavit in nomine domini, dicens: sicut silo erit domus haec, et urbs ista desolabitur eo quod non sit habitator?  et congregatus est omnis populus adversus ieremiam in domo domini.	2020-04-20	Prophetia_Ieremiae
1100000526	et audierunt principes iuda verba haec, et ascenderunt de domo regis in domum domini, et sederunt in introitu portae domus domini novae.	2020-04-20	Prophetia_Ieremiae
1100000527	et locuti sunt sacerdotes et prophetae ad principes, et ad omnem populum, dicentes: iudicium mortis est viro huic, quia prophetavit adversus civitatem istam, sicut audistis auribus vestris.	2020-04-20	Prophetia_Ieremiae
1100000528	et ait ieremias ad omnes principes, et ad universum populum, dicens: dominus misit me ut prophetarem ad domum istam, et ad civitatem hanc, omnia verba quae audistis.	2020-04-20	Prophetia_Ieremiae
1100000529	nunc ergo bonas facite vias vestras et studia vestra, et audite vocem domini dei vestri, et poenitebit dominum mali quod locutus est adversum vos.	2020-04-20	Prophetia_Ieremiae
1100000530	ego autem ecce in manibus vestris sum: facite mihi quod bonum et rectum est in oculis vestris.	2020-04-20	Prophetia_Ieremiae
1100000531	verumtamen scitote et cognoscite quod, si occideritis me, sanguinem innocentem tradetis contra vosmetipsos, et contra civitatem istam, et habitatores eius: in veritate enim misit me dominus ad vos, ut loquerer in auribus vestris omnia verba haec.	2020-04-20	Prophetia_Ieremiae
1100000532	et dixerunt principes et omnis populus ad sacerdotes et ad prophetas: non est viro huic iudicium mortis, quia in nomine domini dei nostri locutus est ad nos.	2020-04-20	Prophetia_Ieremiae
1100000533	surrexerunt ergo viri de senioribus terrae, et dixerunt ad omnem coetum populi, loquentes:michaeas de morasthi fuit propheta in diebus ezechiae regis iuda, et ait ad omnem populum iuda, dicens: haec dicit dominus exercituum: sion quasi ager arabitur, et ierusalem in acervum lapidum erit, et mons domus in excelsa silvarum.	2020-04-20	Prophetia_Ieremiae
1100000534	numquid morte condemnavit eum ezechias rex iuda, et omnis iuda?  numquid non timuerunt dominum, et deprecati sunt faciem domini, et poenituit dominum mali quod locutus fuerat adversum eos?  itaque nos facimus malum grande contra animas nostras.	2020-04-20	Prophetia_Ieremiae
1100000535	fuit quoque vir prophetans in nomine domini, urias filius semei de cariathiarim, et prophetavit adversus civitatem istam, et adversus terram hanc, iuxta omnia verba ieremiae.	2020-04-20	Prophetia_Ieremiae
1100000536	et audivit rex ioakim, et omnes potentes et principes eius, verba haec, et quaesivit rex interficere eum: et audivit urias, et timuit, fugitque, et ingressus est aegyptum.	2020-04-20	Prophetia_Ieremiae
1100000537	et misit rex ioakim viros in aegyptum, elnathan filium achobor, et viros cum eo, in aegyptum,et eduxerunt uriam de aegypto, et adduxerunt eum ad regem ioakim, et percussit eum gladio, et proiecit cadaver eius in sepulchris vulgi ignobilis.	2020-04-20	Prophetia_Ieremiae
1100000538	igitur manus ahicam filii saphan fuit cum ieremia, ut non traderetur in manus populi, et interficerent eum.	2020-04-20	Prophetia_Ieremiae
1100000539	caput 27 in principio regni ioakim filii iosiae regis iuda, factum est verbum istud ad ieremiam a domino, dicens:haec dicit dominus ad me: fac tibi vincula et catenas, et pones eas in collo tuo,et mittes eas ad regem edom, et ad regem moab, et ad regem filiorum ammon, et ad regem tyri, et ad regem sidonis, in manu nuntiorum qui venerunt ierusalem ad sedeciam regem iuda.	2020-04-20	Prophetia_Ieremiae
1100000540	et praecipies eis ut ad dominos suos loquantur: haec dicit dominus exercituum, deus israel: haec dicetis ad dominos vestros:ego feci terram, et homines, et iumenta quae sunt super faciem terrae, in fortitudine mea magna, et in brachio meo extento, et dedi eam ei qui placuit in oculis meis.	2020-04-20	Prophetia_Ieremiae
1100000541	et nunc itaque ego dedi omnes terras istas in manu nabuchodonosor regis babylonis servi mei: insuper et bestias agri dedi ei, ut serviant illi:et servient ei omnes gentes, et filio eius, et filio filii eius, donec veniat tempus terrae eius et ipsius: et servient ei gentes multae et reges magni.	2020-04-20	Prophetia_Ieremiae
1100000542	gens autem et regnum quod non servierit nabuchodonosor regi babylonis, et quicumque non curvaverit collum suum sub iugo regis babylonis, in gladio, et in fame, et in peste visitabo super gentem illam, ait dominus, donec consumam eos in manu eius.	2020-04-20	Prophetia_Ieremiae
1100000543	vos ergo nolite audire prophetas vestros, et divinos, et somniatores, et augures, et maleficos, qui dicunt vobis: non servietis regi babylonis:quia mendacium prophetant vobis, ut longe vos faciant de terra vestra, et eiiciant vos, et pereatis.	2020-04-20	Prophetia_Ieremiae
1100000544	porro gens quae subiecerit cervicem suam sub iugo regis babylonis, et servierit ei, dimittam eam in terra sua, dicit dominus, et colet eam, et habitabit in ea.	2020-04-20	Prophetia_Ieremiae
1100000545	et ad sedeciam regem iuda locutus sum secundum omnia verba haec, dicens: subiicite colla vestra sub iugo regis babylonis, et servite ei et populo eius, et vivetis.	2020-04-20	Prophetia_Ieremiae
1100000546	quare moriemini, tu et populus tuus, gladio, et fame, et peste, sicut locutus est dominus ad gentem quae servire noluerit regi babylonis? nolite audire verba prophetarum dicentium vobis: non servietis regi babylonis: quia mendacium ipsi loquuntur vobis:quia non misi eos, ait dominus, et ipsi prophetant in nomine meo mendaciter, ut eiiciant vos, et pereatis, tam vos quam prophetae qui vaticinantur vobis.	2020-04-20	Prophetia_Ieremiae
1100000547	et ad sacerdotes, et ad populum istum, locutus sum, dicens: haec dicit dominus: nolite audire verba prophetarum vestrorum, qui prophetant vobis, dicentes: ecce vasa domini revertentur de babylone nunc cito: mendacium enim prophetant vobis.	2020-04-20	Prophetia_Ieremiae
1100000548	nolite ergo audire eos: sed servite regi babylonis, ut vivatis: quare datur haec civitas in solitudinem? et si prophetae sunt, et est verbum domini in eis, occurrant domino exercituum, ut non veniant vasa quae derelicta fuerant in domo domini, et in domo regis iuda, et in ierusalem, in babylonem.	2020-04-20	Prophetia_Ieremiae
1100000549	quia haec dicit dominus exercituum ad columnas, et ad mare, et ad bases, et ad reliqua vasorum quae remanserunt in civitate hac,quae non tulit nabuchodonosor rex babylonis cum transferret iechoniam filium ioakim regem iuda de ierusalem in babylonem, et omnes optimates iuda et ierusalem:quia haec dicit dominus exercituum, deus israel, ad vasa quae derelicta sunt in domo domini, et in domo regis iuda et ierusalem:in babylonem transferentur, et ibi erunt usque ad diem visitationis suae, dicit dominus, et afferri faciam ea, et restitui in loco isto.	2020-04-20	Prophetia_Ieremiae
1100000550	caput 28 et factum est in anno illo, in principio regni sedeciae regis iuda, in anno quarto, in mense quinto, dixit ad me hananias filius azur, propheta de gabaon, in domo domini, coram sacerdotibus et omni populo, dicens:haec dicit dominus exercituum, deus israel: contrivi iugum regis babylonis.	2020-04-20	Prophetia_Ieremiae
1100000551	adhuc duo anni dierum, et ego referri faciam ad locum istum omnia vasa domus domini, quae tulit nabuchodonosor rex babylonis de loco isto, et transtulit ea in babylonem.	2020-04-20	Prophetia_Ieremiae
1100000552	et iechoniam filium ioakim regem iuda, et omnem transmigrationem iuda, qui ingressi sunt in babylonem, ego convertam ad locum istum, ait dominus: conteram enim iugum regis babylonis.	2020-04-20	Prophetia_Ieremiae
1100000553	et dixit ieremias propheta ad hananiam prophetam, in oculis sacerdotum, et in oculis omnis populi qui stabat in domo domini:et ait ieremias propheta: amen!  sic faciat dominus: suscitet dominus verba tua quae prophetasti, ut referantur vasa in domum domini, et omnis transmigratio de babylone ad locum istum.	2020-04-20	Prophetia_Ieremiae
1100000554	verumtamen audi verbum hoc quod ego loquor in auribus tuis, et in auribus universi populi:prophetae qui fuerunt ante me et ante te, ab initio, et prophetaverunt super terras multas et super regna magna de praelio, et de afflictione, et de fame:propheta qui vaticinatus est pacem, cum venerit verbum eius, scietur propheta quem misit dominus in veritate.	2020-04-20	Prophetia_Ieremiae
1100000555	et tulit hananias propheta catenam de collo ieremiae prophetae, et confregit eam.	2020-04-20	Prophetia_Ieremiae
1100000556	et ait hananias in conspectu omnis populi, dicens: haec dicit dominus: sic confringam iugum nabuchodonosor regis babylonis, post duos annos dierum de collo omnium gentium.	2020-04-20	Prophetia_Ieremiae
1100000557	et abiit ieremias propheta in viam suam.  et factum est verbum domini ad ieremiam, postquam confregit hananias propheta catenam de collo ieremiae prophetae, dicens:vade, et dices hananiae: haec dicit dominus: catenas ligneas contrivisti, et facies pro eis catenas ferreas.	2020-04-20	Prophetia_Ieremiae
1100000558	quia haec dicit dominus exercituum, deus israel: iugum ferreum posui super collum cunctarum gentium istarum, ut serviant nabuchodonosor regi babylonis, et servient ei: insuper et bestias terrae dedi ei.	2020-04-20	Prophetia_Ieremiae
1100000559	et dixit ieremias propheta ad hananiam prophetam: audi, hanania: non misit te dominus, et tu confidere fecisti populum istum in mendacio.	2020-04-20	Prophetia_Ieremiae
1100000560	idcirco haec dicit dominus: ecce ego mittam te a facie terrae: hoc anno morieris: adversum enim dominum locutus es.	2020-04-20	Prophetia_Ieremiae
1100000561	et mortuus est hananias propheta in anno illo, mense septimo.	2020-04-20	Prophetia_Ieremiae
1100000562	caput 29 et haec sunt verba libri quem misit ieremias propheta de ierusalem ad reliquias seniorum transmigrationis, et ad sacerdotes, et ad prophetas, et ad omnem populum quem traduxerat nabuchodonosor de ierusalem in babylonem,postquam egressus est iechonias rex, et domina, et eunuchi, et principes iuda et ierusalem, et faber et inclusor, de ierusalem,in manu elasa filii saphan, et gamariae filii helciae, quos misit sedecias rex iuda ad nabuchodonosor regem babylonis in babylonem, dicens:haec dicit dominus exercituum, deus israel, omni transmigrationi quam transtuli de ierusalem in babylonem:aedificate domos, et habitate: et plantate hortos, et comedite fructum eorum.	2020-04-20	Prophetia_Ieremiae
1100000563	accipite uxores, et generate filios et filias: et date filiis vestris uxores, et filias vestras date viris, et pariant filios et filias: et multiplicamini ibi, et nolite esse pauci numero.	2020-04-20	Prophetia_Ieremiae
1100000564	et quaerite pacem civitatis ad quam transmigrare vos feci, et orate pro ea ad dominum, quia in pace illius erit pax vobis.	2020-04-20	Prophetia_Ieremiae
1100000565	haec enim dicit dominus exercituum, deus israel: non vos seducant prophetae vestri qui sunt in medio vestrum, et divini vestri, et ne attendatis ad somnia vestra quae vos somniatis:quia falso ipsi prophetant vobis in nomine meo, et non misi eos, dicit dominus.	2020-04-20	Prophetia_Ieremiae
1100000566	quia haec dicit dominus: cum coeperint impleri in babylone septuaginta anni, visitabo vos, et suscitabo super vos verbum meum bonum, ut reducam vos ad locum istum.	2020-04-20	Prophetia_Ieremiae
1100000567	ego enim scio cogitationes quas ego cogito super vos, ait dominus, cogitationes pacis et non afflictionis, ut dem vobis finem et patientiam.	2020-04-20	Prophetia_Ieremiae
1100000568	et invocabitis me, et ibitis: et orabitis me, et ego exaudiam vos.	2020-04-20	Prophetia_Ieremiae
1100000569	quaeretis me, et invenietis, cum quaesieritis me in toto corde vestro.	2020-04-20	Prophetia_Ieremiae
1100000570	et inveniar a vobis, ait dominus: et reducam captivitatem vestram, et congregabo vos de universis gentibus et de cunctis locis ad quae expuli vos, dicit dominus, et reverti vos faciam de loco ad quem transmigrare vos feci.	2020-04-20	Prophetia_Ieremiae
1100000571	quia dixistis: suscitavit nobis dominus prophetas in babylone:quia haec dicit dominus ad regem qui sedet super solium david, et ad omnem populum habitatorem urbis huius, ad fratres vestros qui non sunt egressi vobiscum in transmigrationem:haec dicit dominus exercituum: ecce mittam in eos gladium, et famem, et pestem: et ponam eos quasi ficus malas, quae comedi non possunt eo quod pessimae sint:et persequar eos in gladio, et in fame, et in pestilentia: et dabo eos in vexationem universis regnis terrae: in maledictionem, et in stuporem, et in sibilum, et in opprobrium cunctis gentibus ad quas ego eieci eos,eo quod non audierint verba mea, dicit dominus, quae misit ad eos per servos meos prophetas, de nocte consurgens et mittens: et non audistis, dicit dominus.	2020-04-20	Prophetia_Ieremiae
1100000572	vos ergo audite verbum domini, omnis transmigratio quam emisi de ierusalem in babylonem.	2020-04-20	Prophetia_Ieremiae
1100000573	haec dicit dominus exercituum, deus israel, ad achab filium coliae, et ad sedeciam filium maasiae, qui prophetant vobis in nomine meo mendaciter: ecce ego tradam eos in manus nabuchodonosor regis babylonis, et percutiet eos in oculis vestris:et assumetur ex eis maledictio omni transmigrationi iuda quae est in babylone, dicentium: ponat te dominus sicut sedeciam et sicut achab, quos frixit rex babylonis in igne:pro eo quod fecerint stultitiam in israel, et moechati sunt in uxores amicorum suorum, et locuti sunt verbum in nomine meo mendaciter, quod non mandavi eis.  ego sum iudex et testis, dicit dominus.	2020-04-20	Prophetia_Ieremiae
1100000574	et ad semeiam nehelamiten dices:haec dicit dominus exercituum, deus israel: pro eo quod misisti in nomine tuo libros ad omnem populum qui est in ierusalem, et ad sophoniam filium maasiae sacerdotem, et ad universos sacerdotes, dicens:dominus dedit te sacerdotem pro ioiade sacerdote, ut sis dux in domo domini, super omnem virum arreptitium et prophetantem, ut mittas eum in nervum et in carcerem:et nunc quare non increpasti ieremiam anathothiten, qui prophetat vobis? quia super hoc misit in babylonem ad nos, dicens: longum est: aedificate domos, et habitate: et plantate hortos, et comedite fructus eorum.	2020-04-20	Prophetia_Ieremiae
1100000575	legit ergo sophonias sacerdos librum istum in auribus ieremiae prophetae.	2020-04-20	Prophetia_Ieremiae
1100000576	et factum est verbum domini ad ieremiam, dicens:mitte ad omnem transmigrationem, dicens: haec dicit dominus ad semeiam nehelamiten: pro eo quod prophetavit vobis semeias, et ego non misi eum, et fecit vos confidere in mendacio,idcirco haec dicit dominus: ecce ego visitabo super semeiam nehelamiten, et super semen eius: non erit ei vir sedens in medio populi huius, et non videbit bonum quod ego faciam populo meo, ait dominus, quia praevaricationem locutus est adversus dominum.	2020-04-20	Prophetia_Ieremiae
1100000577	caput 30 hoc verbum quod factum est ad ieremiam a domino, dicens:haec dicit dominus deus israel, dicens: scribe tibi omnia verba quae locutus sum ad te, in libro.	2020-04-20	Prophetia_Ieremiae
1100000578	ecce enim dies veniunt, dicit dominus, et convertam conversionem populi mei israel et iuda, ait dominus: et convertam eos ad terram quam dedi patribus eorum, et possidebunt eam.	2020-04-20	Prophetia_Ieremiae
1100000579	et haec verba quae locutus est dominus ad israel et ad iudam: quoniam haec dicit dominus: vocem terroris audivimus: formido, et non est pax.	2020-04-20	Prophetia_Ieremiae
1100000580	interrogate, et videte si generat masculus: quare ergo vidi omnis viri manum super lumbum suum, quasi parturientis, et conversae sunt universae facies in auruginem? vae!  quia magna dies illa, nec est similis eius: tempusque tribulationis est iacob, et ex ipso salvabitur.	2020-04-20	Prophetia_Ieremiae
1100000581	et erit in die illa, ait dominus exercituum: conteram iugum eius de collo tuo, et vincula eius dirumpam, et non dominabuntur ei amplius alieni: sed servient domino deo suo, et david regi suo, quem suscitabo eis.	2020-04-20	Prophetia_Ieremiae
1100000582	tu ergo ne timeas, serve meus iacob, ait dominus, neque paveas, israel: quia ecce ego salvabo te de terra longinqua, et semen tuum de terra captivitatis eorum: et revertetur iacob, et quiescet, et cunctis affluet bonis, et non erit quem formidet: quoniam tecum ego sum, ait dominus, ut salvem te.	2020-04-20	Prophetia_Ieremiae
1100000583	faciam enim consummationem in cunctis gentibus in quibus dispersi te: te autem non faciam in consummationem: sed castigabo te in iudicio, ut non videaris tibi innoxius.	2020-04-20	Prophetia_Ieremiae
1100000584	quia haec dicit dominus: insanabilis fractura tua; pessima plaga tua: non est qui iudicet iudicium tuum ad alligandum: curationum utilitas non est tibi.	2020-04-20	Prophetia_Ieremiae
1100000585	omnes amatores tui obliti sunt tui, teque non quaerent: plaga enim inimici percussi te castigatione crudeli: propter multitudinem iniquitatis tuae dura facta sunt peccata tua.	2020-04-20	Prophetia_Ieremiae
1100000586	quid clamas super contritione tua? insanabilis est dolor tuus: propter multitudinem iniquitatis tuae, et propter dura peccata tua, feci haec tibi.	2020-04-20	Prophetia_Ieremiae
1100000587	propterea omnes qui comedunt te devorabuntur, et universi hostes tui in captivitatem ducentur: et qui te vastant vastabuntur, cunctosque praedatores tuos dabo in praedam.	2020-04-20	Prophetia_Ieremiae
1100000588	obducam enim cicatricem tibi, et a vulneribus tuis sanabo te, dicit dominus.	2020-04-20	Prophetia_Ieremiae
1100000589	quia eiectam vocaverunt te, sion: haec est, quae non habebat requirentem.	2020-04-20	Prophetia_Ieremiae
1100000590	haec dicit dominus: ecce ego convertam conversionem tabernaculorum iacob, et tectis eius miserebor: et aedificabitur civitas in excelso suo, et templum iuxta ordinem suum fundabitur: et egredietur de eis laus, voxque ludentium.	2020-04-20	Prophetia_Ieremiae
1100000591	et multiplicabo eos, et non minuentur: et glorificabo eos, et non attenuabuntur.	2020-04-20	Prophetia_Ieremiae
1100000592	et erunt filii eius sicut a principio, et coetus eius coram me permanebit, et visitabo adversum omnes qui tribulant eum.	2020-04-20	Prophetia_Ieremiae
1100000593	et erit dux eius ex eo, et princeps de medio eius producetur: et applicabo eum, et accedet ad me.	2020-04-20	Prophetia_Ieremiae
1100000594	quis enim iste est qui applicet cor suum ut appropinquet mihi?  ait dominus: et eritis mihi in populum, et ego ero vobis in deum.	2020-04-20	Prophetia_Ieremiae
1100000595	ecce turbo domini, furor egrediens, procella ruens: in capite impiorum conquiescet.	2020-04-20	Prophetia_Ieremiae
1100000596	non avertet iram indignationis dominus, donec faciat et compleat cogitationem cordis sui: in novissimo dierum intelligetis ea.	2020-04-20	Prophetia_Ieremiae
1100000597	caput 31 in tempore illo, dicit dominus, ero deus universis cognationibus israel, et ipsi erunt mihi in populum.	2020-04-20	Prophetia_Ieremiae
1100000598	haec dicit dominus: invenit gratiam in deserto populus qui remanserat a gladio: vadet ad requiem suam israel.	2020-04-20	Prophetia_Ieremiae
1100000599	longe dominus apparuit mihi.	2020-04-20	Prophetia_Ieremiae
1100000600	et in caritate perpetua dilexi te: ideo attraxi te, miserans.	2020-04-20	Prophetia_Ieremiae
1100000601	rursumque aedificabo te, et aedificaberis, virgo israel: adhuc ornaberis tympanis tuis, et egredieris in choro ludentium.	2020-04-20	Prophetia_Ieremiae
1100000602	adhuc plantabis vineas in montibus samariae: plantabunt plantantes, et donec tempus veniat, non vindemiabunt.	2020-04-20	Prophetia_Ieremiae
1100000603	quia erit dies in qua clamabunt custodes in monte ephraim: surgite, et ascendamus in sion ad dominum deum nostrum.	2020-04-20	Prophetia_Ieremiae
1100000604	quia haec dicit dominus: exsultate in laetitia, iacob, et hinnite contra caput gentium: personate, et canite, et dicite: salva, domine, populum tuum, reliquias israel.	2020-04-20	Prophetia_Ieremiae
1100000605	ecce ego adducam eos de terra aquilonis, et congregabo eos ab extremis terrae: inter quos erunt caecus et claudus, praegnans et pariens simul, coetus magnus revertentium huc.	2020-04-20	Prophetia_Ieremiae
1100000606	in fletu venient, et in misericordia reducam eos: et adducam eos per torrentes aquarum in via recta, et non impingent in ea, quia factus sum israeli pater, et ephraim primogenitus meus est.	2020-04-20	Prophetia_Ieremiae
1100000607	audite verbum domini, gentes, et annuntiate in insulis quae procul sunt, et dicite: qui dispersit israel congregabit eum, et custodiet eum sicut pastor gregem suum.	2020-04-20	Prophetia_Ieremiae
1100000608	redemit enim dominus iacob, et liberavit eum de manu potentioris.	2020-04-20	Prophetia_Ieremiae
1100000609	et venient, et laudabunt in monte sion: et confluent ad bona domini, super frumento, et vino, et oleo, et foetu pecorum et armentorum: eritque anima eorum quasi hortus irriguus, et ultra non esurient.	2020-04-20	Prophetia_Ieremiae
1100000610	tunc laetabitur virgo in choro, iuvenes et senes simul: et convertam luctum eorum in gaudium, et consolabor eos, et laetificabo a dolore suo.	2020-04-20	Prophetia_Ieremiae
1100000611	et inebriabo animam sacerdotum pinguedine, et populus meus bonis meis adimplebitur, ait dominus.	2020-04-20	Prophetia_Ieremiae
1100000612	haec dicit dominus: vox in excelso audita est lamentationis: luctus, et fletus rachel plorantis filios suos, et nolentis consolari super eis, quia non sunt.	2020-04-20	Prophetia_Ieremiae
1100000613	haec dicit dominus: quiescat vox tua a ploratu, et oculi tui a lacrimis, quia est merces operi tuo, ait dominus, et revertentur de terra inimici: et est spes novissimis tuis, ait dominus, et revertentur filii ad terminos suos.	2020-04-20	Prophetia_Ieremiae
1100000614	audiens audivi ephraim transmigrantem: castigasti me, et eruditus sum, quasi iuvenculus indomitus: converte me, et convertar, quia tu dominus deus meus.	2020-04-20	Prophetia_Ieremiae
1100000615	postquam enim convertisti me, egi poenitentiam: et postquam ostendisti mihi, percussi femur meum.	2020-04-20	Prophetia_Ieremiae
1100000616	confusus sum, et erubui, quoniam sustinui opprobrium adolescentiae meae.	2020-04-20	Prophetia_Ieremiae
1100000617	si filius honorabilis mihi ephraim, si puer delicatus! quia ex quo locutus sum de eo, adhuc recordabor eius.	2020-04-20	Prophetia_Ieremiae
1100000618	idcirco conturbata sunt viscera mea super eum: miserans miserebor eius, ait dominus.	2020-04-20	Prophetia_Ieremiae
1100000619	statue tibi speculam; pone tibi amaritudines; dirige cor tuum in viam rectam in qua ambulasti: revertere, virgo israel, revertere ad civitates tuas istas.	2020-04-20	Prophetia_Ieremiae
1100000620	usquequo deliciis dissolveris, filia vaga? quia creavit dominus novum super terram: femina circumdabit virum.	2020-04-20	Prophetia_Ieremiae
1100000621	haec dicit dominus exercituum, deus israel: adhuc dicent verbum istud in terra iuda et in urbibus eius, cum convertero captivitatem eorum: benedicat tibi dominus, pulchritudo iustitiae, mons sanctus: et habitabunt in eo iudas et omnes civitates eius simul, agricolae et minantes greges.	2020-04-20	Prophetia_Ieremiae
1100000622	quia inebriavi animam lassam, et omnem animam esurientem saturavi.	2020-04-20	Prophetia_Ieremiae
1100000623	ideo quasi de somno suscitatus sum: et vidi, et somnus meus dulcis mihi.	2020-04-20	Prophetia_Ieremiae
1100000624	ecce dies veniunt, dicit dominus, et seminabo domum israel et domum iuda semine hominum et semine iumentorum.	2020-04-20	Prophetia_Ieremiae
1100000625	et sicut vigilavi super eos ut evellerem, et demolirer, et dissiparem, et disperderem, et affligerem, sic vigilabo super eos ut aedificem et plantem, ait dominus.	2020-04-20	Prophetia_Ieremiae
1100000626	in diebus illis non dicent ultra: patres comederunt uvam acerbam, et dentes filiorum obstupuerunt.	2020-04-20	Prophetia_Ieremiae
1100000627	sed unusquisque in iniquitate sua morietur: omnis homo qui comederit uvam acerbam, obstupescent dentes eius.	2020-04-20	Prophetia_Ieremiae
1100000628	ecce dies venient, dicit dominus, et feriam domui israel et domui iuda foedus novum, non secundum pactum quod pepigi cum patribus eorum in die qua apprehendi manum eorum ut educerem eos de terra aegypti, pactum quod irritum fecerunt: et ego dominatus sum eorum, dicit dominus.	2020-04-20	Prophetia_Ieremiae
1100000629	sed hoc erit pactum quod feriam cum domo israel post dies illos, dicit dominus: dabo legem meam in visceribus eorum, et in corde eorum scribam eam, et ero eis in deum, et ipsi erunt mihi in populum: et non docebit ultra vir proximum suum et vir fratrem suum, dicens: cognosce dominum: omnes enim cognoscent me, a minimo eorum usque ad maximum, ait dominus: quia propitiabor iniquitati eorum, et peccati eorum non memorabor amplius.	2020-04-20	Prophetia_Ieremiae
1100000630	haec dicit dominus qui dat solem in lumine diei, ordinem lunae et stellarum in lumine noctis: qui turbat mare, et sonant fluctus eius: dominus exercituum nomen illi: si defecerint leges istae coram me, dicit dominus, tunc et semen israel deficiet, ut non sit gens coram me cunctis diebus.	2020-04-20	Prophetia_Ieremiae
1100000631	haec dicit dominus: si mensurari potuerint caeli sursum, et investigari fundamenta terrae deorsum, et ego abiiciam universum semen israel, propter omnia quae fecerunt, dicit dominus.	2020-04-20	Prophetia_Ieremiae
1100000632	ecce dies veniunt, dicit dominus, et aedificabitur civitas domino, a turre hananeel usque ad portam anguli.	2020-04-20	Prophetia_Ieremiae
1100000633	et exibit ultra norma mensurae in conspectu eius super collem gareb, et circuibit goatha, et omnem vallem cadaverum, et cineris, et universam regionem mortis usque ad torrentem cedron, et usque ad angulum portae equorum orientalis, sanctum domini: non evelletur, et non destruetur ultra in perpetuum.	2020-04-20	Prophetia_Ieremiae
1100000634	caput 32 verbum quod factum est ad ieremiam a domino, in anno decimo sedeciae regis iuda, ipse est annus decimusoctavus nabuchodonosor.	2020-04-20	Prophetia_Ieremiae
1100000635	tunc exercitus regis babylonis obsidebat ierusalem, et ieremias propheta erat clausus in atrio carceris qui erat in domo regis iuda.	2020-04-20	Prophetia_Ieremiae
1100000636	clauserat enim eum sedecias rex iuda, dicens: quare vaticinaris, dicens: haec dicit dominus: ecce ego dabo civitatem istam in manus regis babylonis, et capiet eam:et sedecias rex iuda non effugiet de manu chaldaeorum, sed tradetur in manus regis babylonis: et loquetur os eius cum ore illius, et oculi eius oculos illius videbunt:et in babylonem ducet sedeciam, et ibi erit donec visitem eum, ait dominus: si autem dimicaveritis adversum chaldaeos, nihil prosperum habebitis? et dixit ieremias: factum est verbum domini ad me, dicens:ecce hanameel filius sellum, patruelis tuus, veniet ad te, dicens: eme tibi agrum meum qui est in anathoth, tibi enim competit ex propinquitate ut emas.	2020-04-20	Prophetia_Ieremiae
1100000637	et venit ad me hanameel filius patrui mei, secundum verbum domini, ad vestibulum carceris, et ait ad me: posside agrum meum qui est in anathoth, in terra beniamin, quia tibi competit haereditas, et tu propinquus es ut possideas.  intellexi autem quod verbum domini esset:et emi agrum ab hanameel filio patrui mei, qui est in anathoth, et appendi ei argentum: septem stateres, et decem argenteos.	2020-04-20	Prophetia_Ieremiae
1100000638	et scripsi in libro, et signavi, et adhibui testes, et appendi argentum in statera.	2020-04-20	Prophetia_Ieremiae
1100000639	et accepi librum possessionis signatum, et stipulationes, et rata, et signa forinsecus:et dedi librum possessionis baruch filio neri filii maasiae, in oculis hanameel patruelis mei, in oculis testium qui scripti erant in libro emptionis, et in oculis omnium iudaeorum qui sedebant in atrio carceris.	2020-04-20	Prophetia_Ieremiae
1100000640	et praecepi baruch coram eis, dicens:haec dicit dominus exercituum, deus israel: sume libros istos, librum emptionis hunc signatum, et librum hunc qui apertus est, et pone illos in vase fictili, ut permanere possint diebus multis:haec enim dicit dominus exercituum, deus israel: adhuc possidebuntur domus, et agri, et vineae in terra ista.	2020-04-20	Prophetia_Ieremiae
1100000641	et oravi ad dominum, postquam tradidi librum possessionis baruch filio neri, dicens: heu!  heu!  heu!  domine deus, ecce tu fecisti caelum et terram in fortitudine tua magna, et in brachio tuo extento: non erit tibi difficile omne verbum: qui facis misericordiam in millibus, et reddis iniquitatem patrum in sinum filiorum eorum post eos: fortissime, magne, et potens, dominus exercituum nomen tibi.	2020-04-20	Prophetia_Ieremiae
1100000642	magnus consilio, et incomprehensibilis cogitatu: cuius oculi aperti sunt super omnes vias filiorum adam, ut reddas unicuique secundum vias suas, et secundum fructum adinventionum eius.	2020-04-20	Prophetia_Ieremiae
1100000643	qui posuisti signa et portenta in terra aegypti usque ad diem hanc, et in israel, et in hominibus, et fecisti tibi nomen sicut est dies haec.	2020-04-20	Prophetia_Ieremiae
1100000644	et eduxisti populum tuum israel de terra aegypti, in signis et in portentis, et in manu robusta et in brachio extento, et in terrore magno: et dedisti eis terram hanc, quam iurasti patribus eorum ut dares eis, terram fluentem lacte et melle.	2020-04-20	Prophetia_Ieremiae
1100000645	et ingressi sunt, et possederunt eam, et non obedierunt voci tuae, et in lege tua non ambulaverunt: omnia quae mandasti eis ut facerent non fecerunt, et evenerunt eis omnia mala haec.	2020-04-20	Prophetia_Ieremiae
1100000646	ecce munitiones exstructae sunt adversum civitatem ut capiatur, et urbs data est in manus chaldaeorum qui praeliantur adversus eam, a facie gladii, et famis, et pestilentiae: et quaecumque locutus es, acciderunt, ut tu ipse cernis.	2020-04-20	Prophetia_Ieremiae
1100000647	et tu dicis mihi, domine deus: eme agrum argento, et adhibe testes, cum urbs data sit in manus chaldaeorum? et factum est verbum domini ad ieremiam, dicens: ecce ego dominus deus universae carnis: numquid mihi difficile erit omne verbum? propterea haec dicit dominus: ecce ego tradam civitatem istam in manus chaldaeorum, et in manus regis babylonis, et capient eam.	2020-04-20	Prophetia_Ieremiae
1100000648	et venient chaldaei praeliantes adversum urbem hanc, et succendent eam igni, et comburent eam, et domos in quarum domatibus sacrificabant baal, et libabant diis alienis libamina ad irritandum me.	2020-04-20	Prophetia_Ieremiae
1100000649	erant enim filii israel et filii iuda iugiter facientes malum in oculis meis ab adolescentia sua: filii israel, qui usque nunc exacerbant me in opere manuum suarum, dicit dominus.	2020-04-20	Prophetia_Ieremiae
1100000650	quia in furore et in indignatione mea facta est mihi civitas haec, a die qua aedificaverunt eam usque ad diem istam qua auferetur de conspectu meo, propter malitiam filiorum israel et filiorum iuda, quam fecerunt ad iracundiam me provocantes, ipsi et reges eorum, principes eorum, et sacerdotes eorum, et prophetae eorum, viri iuda et habitatores ierusalem.	2020-04-20	Prophetia_Ieremiae
1100000651	et verterunt ad me terga, et non facies, cum docerem eos diluculo et erudirem, et nollent audire, ut acciperent disciplinam.	2020-04-20	Prophetia_Ieremiae
1100000652	et posuerunt idola sua in domo in qua invocatum est nomen meum, ut polluerent eam.	2020-04-20	Prophetia_Ieremiae
1100000653	et aedificaverunt excelsa baal quae sunt in valle filii ennom, ut initiarent filios suos et filias suas moloch, quod non mandavi eis, nec ascendit in cor meum ut facerent abominationem hanc: et in peccatum deducerent iudam.	2020-04-20	Prophetia_Ieremiae
1100000654	et nunc propter ista, haec dicit dominus deus israel ad civitatem hanc, de qua vos dicitis quod tradetur in manus regis babylonis, in gladio, et in fame, et in peste: ecce ego congregabo eos de universis terris ad quas eieci eos in furore meo, et in ira mea, et in indignatione grandi: et reducam eos ad locum istum, et habitare eos faciam confidenter: et erunt mihi in populum, et ego ero eis in deum.	2020-04-20	Prophetia_Ieremiae
1100000655	et dabo eis cor unum, et viam unam, ut timeant me universis diebus, et bene sit eis, et filiis eorum post eos.	2020-04-20	Prophetia_Ieremiae
1100000656	et feriam eis pactum sempiternum, et non desinam eis benefacere: et timorem meum dabo in corde eorum, ut non recedant a me.	2020-04-20	Prophetia_Ieremiae
1100000657	et laetabor super eis, cum bene eis fecero: et plantabo eos in terra ista in veritate, in toto corde meo et in tota anima mea.	2020-04-20	Prophetia_Ieremiae
1100000658	quia haec dicit dominus: sicut adduxi super populum istum omne malum hoc grande, sic adducam super eos omne bonum quod ego loquor ad eos.	2020-04-20	Prophetia_Ieremiae
1100000659	et possidebuntur agri in terra ista, de qua vos dicitis quod deserta sit, eo quod non remanserit homo et iumentum, et data sit in manus chaldaeorum.	2020-04-20	Prophetia_Ieremiae
1100000660	agri ementur pecunia, et scribentur in libro, et imprimetur signum, et testis adhibebitur, in terra beniamin et in circuitu ierusalem, in civitatibus iuda, et in civitatibus montanis, et in civitatibus campestribus, et in civitatibus quae ad austrum sunt, quia convertam captivitatem eorum, ait dominus.	2020-04-20	Prophetia_Ieremiae
1100000661	caput 33 et factum est verbum domini ad ieremiam secundo, cum adhuc clausus esset in atrio carceris, dicens: haec dicit dominus, qui facturus est, et formaturus illud, et paraturus: dominus nomen eius: clama ad me, et exaudiam te, et annuntiabo tibi grandia et firma quae nescis.	2020-04-20	Prophetia_Ieremiae
1100000662	quia haec dicit dominus deus israel ad domos urbis huius, et ad domos regis iuda, quae destructae sunt, et ad munitiones, et ad gladium venientium ut dimicent cum chaldaeis, et impleant eas cadaveribus hominum quos percussi in furore meo et in indignatione mea, abscondens faciem meam a civitate hac, propter omnem malitiam eorum: ecce ego obducam eis cicatricem et sanitatem, et curabo eos, et revelabo illis deprecationem pacis et veritatis.	2020-04-20	Prophetia_Ieremiae
1100000663	et convertam conversionem iuda et conversionem ierusalem, et aedificabo eos sicut a principio.	2020-04-20	Prophetia_Ieremiae
1100000664	et emundabo illos ab omni iniquitate sua in qua peccaverunt mihi, et propitius ero cunctis iniquitatibus eorum, in quibus dereliquerunt mihi et spreverunt me.	2020-04-20	Prophetia_Ieremiae
1100000665	et erit mihi in nomen, et in gaudium, et in laudem, et in exsultationem cunctis gentibus terrae, quae audierint omnia bona quae ego facturus sum eis: et pavebunt et turbabuntur in universis bonis, et in omni pace quam ego faciam eis.	2020-04-20	Prophetia_Ieremiae
1100000666	haec dicit dominus: adhuc audietur in loco isto quem vos dicitis esse desertum, eo quod non sit homo nec iumentum in civitatibus iuda, et foris ierusalem, quae desolatae sunt, absque homine, et absque habitatore, et absque pecore, vox gaudii et vox laetitiae, vox sponsi et vox sponsae, vox dicentium: confitemini domino exercituum, quoniam bonus dominus, quoniam in aeternum misericordia eius: et portantium vota in domum domini: reducam enim conversionem terrae sicut a principio, dicit dominus.	2020-04-20	Prophetia_Ieremiae
1100000667	haec dicit dominus exercituum: adhuc erit in loco isto deserto, absque homine et absque iumento, et in cunctis civitatibus eius, habitaculum pastorum accubantium gregum.	2020-04-20	Prophetia_Ieremiae
1100000668	in civitatibus montuosis, et in civitatibus campestribus, et in civitatibus quae ad austrum sunt, et in terra beniamin, et in circuitu ierusalem, et in civitatibus iuda, adhuc transibunt greges ad manum numerantis, ait dominus.	2020-04-20	Prophetia_Ieremiae
1100000669	ecce dies veniunt, dicit dominus, et suscitabo verbum bonum quod locutus sum ad domum israel et ad domum iuda.	2020-04-20	Prophetia_Ieremiae
1100000670	in diebus illis et in tempore illo germinare faciam david germen iustitiae, et faciet iudicium et iustitiam in terra: in diebus illis salvabitur iuda, et ierusalem habitabit confidenter: et hoc est nomen quod vocabunt eum: dominus iustus noster.	2020-04-20	Prophetia_Ieremiae
1100000671	quia haec dicit dominus: non interibit de david vir qui sedeat super thronum domus israel: et de sacerdotibus et de levitis non interibit vir a facie mea, qui offerat holocautomata, et incendat sacrificum, et caedat victimas omnibus diebus.	2020-04-20	Prophetia_Ieremiae
1100000672	et factum est verbum domini ad ieremiam, dicens: haec dicit dominus: si irritum potest fieri pactum meum cum die, et pactum meum cum nocte, ut non sit dies et nox in tempore suo, et pactum meum irritum esse poterit cum david servo meo, ut non sit ex eo filius qui regnet in throno eius, et levitae et sacerdotes ministri mei.	2020-04-20	Prophetia_Ieremiae
1100000673	sicuti enumerari non possunt stellae caeli, et metiri arena maris, sic multiplicabo semen david servi mei, et levitas ministros meos.	2020-04-20	Prophetia_Ieremiae
1100000674	et factum est verbum domini ad ieremiam, dicens: numquid non vidisti quid populus hic locutus sit, dicens: duae cognationes quas elegerat dominus abiectae sunt? et populum meum despexerunt, eo quod non sit ultra gens coram eis.	2020-04-20	Prophetia_Ieremiae
1100000675	haec dicit dominus: si pactum meum inter diem et noctem, et leges caelo et terrae non posui, equidem et semen iacob et david servi mei proiiciam, ut non assumam de semine eius principes seminis abraham, isaac, et iacob: reducam enim conversionem eorum, et miserebor eis.	2020-04-20	Prophetia_Ieremiae
1100000676	caput 34 verbum quod factum est ad ieremiam a domino quando nabuchodonosor rex babylonis, et omnis exercitus eius, universaque regna terrae quae erant sub potestate manus eius, et omnes populi, bellabant contra ierusalem, et contra omnes urbes eius, dicens:haec dicit dominus deus israel: vade, et loquere ad sedeciam regem iuda, et dices ad eum: haec dicit dominus: ecce ego tradam civitatem hanc in manus regis babylonis, et succendet eam igni:et tu non effugies de manu eius, sed comprehensione capieris, et in manu eius traderis: et oculi tui oculos regis babylonis videbunt, et os eius cum ore tuo loquetur, et babylonem introibis.	2020-04-20	Prophetia_Ieremiae
1100000677	attamen audi verbum domini, sedecia, rex iuda: haec dicit dominus ad te: non morieris in gladio,sed in pace morieris: et secundum combustiones patrum tuorum, regum priorum qui fuerunt ante te, sic comburent te: et: vae domine, plangent te: quia verbum ego locutus sum, dicit dominus.	2020-04-20	Prophetia_Ieremiae
1100000678	et locutus est ieremias propheta ad sedeciam regem iuda universa verba haec in ierusalem.	2020-04-20	Prophetia_Ieremiae
1100000679	et exercitus regis babylonis pugnabat contra ierusalem, et contra omnes civitates iuda quae reliquae erant, contra lachis et contra azecha: hae enim supererant de civitatibus iuda, urbes munitae.	2020-04-20	Prophetia_Ieremiae
1100000680	verbum quod factum est ad ieremiam a domino, postquam percussit rex sedecias foedus cum omni populo in ierusalem, praedicansut dimitteret unusquisque servum suum et unusquisque ancillam suam, hebraeum et hebraeam, liberos, et nequaquam dominarentur eis, id est, in iudaeo et fratre suo.	2020-04-20	Prophetia_Ieremiae
1100000681	audierunt ergo omnes principes et universus populus qui inierant pactum ut dimitteret unusquisque servum suum et unusquisque ancillam suam liberos, et ultra non dominarentur eis: audierunt igitur, et dimiserunt.	2020-04-20	Prophetia_Ieremiae
1100000682	et conversi sunt deinceps: et retraxerunt servos et ancillas suas quos dimiserant liberos, et subiugaverunt in famulos et famulas.	2020-04-20	Prophetia_Ieremiae
1100000683	et factum est verbum domini ad ieremiam a domino, dicens:haec dicit dominus deus israel: ego percussi foedus cum patribus vestris in die qua eduxi eos de terra aegypti, de domo servitutis, dicens:cum completi fuerint septem anni, dimittat unusquisque fratrem suum hebraeum, qui venditus est ei: et serviet tibi sex annis, et dimittes eum a te liberum: et non audierunt patres vestri me, nec inclinaverunt aurem suam.	2020-04-20	Prophetia_Ieremiae
1100000684	et conversi estis vos hodie, et fecistis quod rectum est in oculis meis, ut praedicaretis libertatem unusquisque ad amicum suum: et inistis pactum in conspectu meo, in domo in qua invocatum est nomen meum super eam:et reversi estis, et commaculastis nomen meum, et reduxistis unusquisque servum suum et unusquisque ancillam suam quos dimiseratis ut essent liberi et suae potestatis, et subiugastis eos ut sint vobis servi et ancillae.	2020-04-20	Prophetia_Ieremiae
1100000685	propterea haec dicit dominus: vos non audistis me, ut praedicaretis libertatem unusquisque fratri suo et unusquisque amico suo: ecce ego praedico vobis libertatem, ait dominus, ad gladium, ad pestem, et ad famem, et dabo vos in commotionem cunctis regnis terrae.	2020-04-20	Prophetia_Ieremiae
1100000686	et dabo viros qui praevaricantur foedus meum, et non observaverunt verba foederis quibus assensi sunt in conspectu meo, vitulum quem conciderunt in duas partes, et transierunt inter divisiones eius,principes iuda et principes ierusalem, eunuchi et sacerdotes, et omnis populus terrae, qui transierunt inter divisiones vituli:et dabo eos in manus inimicorum suorum, et in manus quaerentium animam eorum, et erit morticinum eorum in escam volatilibus caeli et bestiis terrae.	2020-04-20	Prophetia_Ieremiae
1100000687	et sedeciam regem iuda, et principes eius, dabo in manus inimicorum suorum, et in manus quaerentium animas eorum, et in manus exercituum regis babylonis, qui recesserunt a vobis.	2020-04-20	Prophetia_Ieremiae
1100000688	ecce ego praecipio, dicit dominus, et reducam eos in civitatem hanc, et praeliabuntur adversus eam, et capient eam, et incendent igni: et civitates iuda dabo in solitudinem, eo quod non sit habitator.	2020-04-20	Prophetia_Ieremiae
1100000689	caput 35 verbum quod factum est ad ieremiam a domino in diebus ioakim filii iosiae regis iuda, dicens:vade ad domum rechabitarum, et loquere eis, et introduces eos in domum domini, in unam exedram thesaurorum, et dabis eis bibere vinum.	2020-04-20	Prophetia_Ieremiae
1100000690	et assumpsi iezoniam filium ieremiae filii habsaniae, et fratres eius, et omnes filios eius, et universam domum rechabitarum,et introduxi eos in domum domini, ad gazophylacium filiorum hanan filii iegedeliae hominis dei, quod erat iuxta gazophylacium principum, super thesaurum maasiae filii sellum, qui erat custos vestibuli:et posui coram filiis domus rechabitarum scyphos plenos vino, et calices, et dixi ad eos: bibite vinum.	2020-04-20	Prophetia_Ieremiae
1100000691	qui responderunt non bibemus vinum, quia ionadab filius rechab, pater noster, praecepit nobis, dicens: non bibetis vinum, vos et filii vestri, usque in sempiternum:et domum non aedificabitis, et sementem non seretis, et vineas non plantabitis, nec habebitis: sed in tabernaculis habitabitis cunctis diebus vestris, ut vivatis diebus multis super faciem terrae in qua vos peregrinamini.	2020-04-20	Prophetia_Ieremiae
1100000692	obedivimus ergo voci ionadab filii rechab, patris nostri, in omnibus quae praecepit nobis, ita ut non biberemus vinum cunctis diebus nostris, nos, et mulieres nostrae, filii, et filiae nostrae,et non aedificaremus domos ad habitandum: et vineam, et agrum, et sementem non habuimus:sed habitavimus in tabernaculis, et obedientes fuimus iuxta omnia quae praecepit nobis ionadab pater noster.	2020-04-20	Prophetia_Ieremiae
1100000693	cum autem ascendisset nabuchodonosor rex babylonis ad terram nostram, diximus: venite, et ingrediamur ierusalem a facie exercitus chaldaeorum, et a facie exercitus syriae: et mansimus in ierusalem.	2020-04-20	Prophetia_Ieremiae
1100000694	et factum est verbum domini ad ieremiam, dicens:haec dicit dominus exercituum, deus israel: vade, et dic viris iuda et habitatoribus ierusalem: numquid non recipietis disciplinam, ut obediatis verbis meis?  dicit dominus.	2020-04-20	Prophetia_Ieremiae
1100000695	praevaluerunt sermones ionadab filii rechab quos praecepit filiis suis ut non biberent vinum, et non biberunt usque ad diem hanc, quia obedierunt praecepto patris sui: ego autem locutus sum ad vos, de mane consurgens et loquens, et non obedistis mihi.	2020-04-20	Prophetia_Ieremiae
1100000696	misique ad vos omnes servos meos prophetas, consurgens diluculo mittensque, et dicens: convertimini unusquisque a via sua pessima, et bona facite studia vestra: et nolite sequi deos alienos, neque colatis eos, et habitabitis in terra quam dedi vobis et patribus vestris: et non inclinastis aurem vestram, neque audistis me.	2020-04-20	Prophetia_Ieremiae
1100000697	firmaverunt igitur filii ionadab filii rechab praeceptum patris sui quod praeceperat eis: populus autem iste non obedivit mihi.	2020-04-20	Prophetia_Ieremiae
1100000698	idcirco haec dicit dominus exercituum, deus israel: ecce ego adducam super iuda et super omnes habitatores ierusalem universam afflictionem quam locutus sum adversum illos, eo quod locutus sum ad illos, et non audierunt; vocavi illos, et non responderunt mihi.	2020-04-20	Prophetia_Ieremiae
1100000699	domui autem rechabitarum dixit ieremias: haec dicit dominus exercituum, deus israel: pro eo quod obedistis praecepto ionadab patris vestri, et custodistis omnia mandata eius, et fecistis universa quae praecepit vobis,propterea haec dicit dominus exercituum, deus israel: non deficiet vir de stirpe ionadab filii rechab, stans in conspectu meo cunctis diebus.	2020-04-20	Prophetia_Ieremiae
1100000700	caput 36 et factum est in anno quarto ioakim filii iosiae regis iuda, factum est verbum hoc ad ieremiam a domino, dicens:tolle volumen libri, et scribes in eo omnia verba quae locutus sum tibi adversum israel et iudam, et adversum omnes gentes, a die qua locutus sum ad te ex diebus iosiae usque ad diem hanc:si forte, audiente domo iuda universa mala quae ego cogito facere eis, revertatur unusquisque a via sua pessima, et propitius ero iniquitati et peccato eorum.	2020-04-20	Prophetia_Ieremiae
1100000701	vocavit ergo ieremias baruch filium neriae: et scripsit baruch ex ore ieremiae omnes sermones domini quos locutus est ad eum, in volumine libri:et praecepit ieremias baruch, dicens: ego clausus sum, nec valeo ingredi domum domini.	2020-04-20	Prophetia_Ieremiae
1100000702	ingredere ergo tu, et lege de volumine in quo scripsisti ex ore meo verba domini, audiente populo in domo domini, in die ieiunii: insuper et audiente universo iuda qui veniunt de civitatibus suis, leges eis,si forte cadat oratio eorum in conspectu domini, et revertatur unusquisque a via sua pessima: quoniam magnus furor et indignatio est quam locutus est dominus adversus populum hunc.	2020-04-20	Prophetia_Ieremiae
1100000703	et fecit baruch filius neriae iuxta omnia quae praeceperat ei ieremias propheta, legens ex volumine sermones domini in domo domini.	2020-04-20	Prophetia_Ieremiae
1100000704	factum est autem in anno quinto ioakim filii iosiae regis iuda, in mense nono: praedicaverunt ieiunium in conspectu domini omni populo in ierusalem, et universae multitudini quae confluxerat de civitatibus iuda in ierusalem.	2020-04-20	Prophetia_Ieremiae
1100000705	legitque baruch ex volumine sermones ieremiae in domo domini, in gazophylacio gamariae filii saphan scribae, in vestibulo superiori, in introitu portae novae domus domini, audiente omni populo.	2020-04-20	Prophetia_Ieremiae
1100000706	cumque audisset michaeas filius gamariae filii saphan omnes sermones domini ex libro,descendit in domum regis, ad gazophylacium scribae, et ecce ibi omnes principes sedebant: elisama scriba, et dalaias filius semeiae, et elnathan filius achobor, et gamarias filius saphan, et sedecias filius hananiae, et universi principes:et nuntiavit eis michaeas omnia verba quae audivit, legente baruch ex volumine in auribus populi.	2020-04-20	Prophetia_Ieremiae
1100000707	miserunt itaque omnes principes ad baruch iudi filium nathaniae filii selemiae filii chusi, dicentes: volumen ex quo legisti, audiente populo, sume in manu tua, et veni.  tulit ergo baruch filius neriae volumen in manu sua, et venit ad eos:et dixerunt ad eum: sede, et lege haec in auribus nostris.  et legit baruch in auribus eorum.	2020-04-20	Prophetia_Ieremiae
1100000708	igitur cum audissent omnia verba, obstupuerunt unusquisque ad proximum suum, et dixerunt ad baruch: nuntiare debemus regi omnes sermones istos.	2020-04-20	Prophetia_Ieremiae
1100000709	et interrogaverunt eum, dicentes: indica nobis quomodo scripsisti omnes sermones istos ex ore eius.	2020-04-20	Prophetia_Ieremiae
1100000710	dixit autem eis baruch: ex ore suo loquebatur quasi legens ad me omnes sermones istos, et ego scribebam in volumine atramento.	2020-04-20	Prophetia_Ieremiae
1100000711	et dixerunt principes ad baruch: vade, et abscondere, tu et ieremias, et nemo sciat ubi sitis.	2020-04-20	Prophetia_Ieremiae
1100000712	et ingressi sunt ad regem in atrium: porro volumen commendaverunt in gazophylacio elisamae scribae, et nuntiaverunt, audiente rege, omnes sermones.	2020-04-20	Prophetia_Ieremiae
1100000713	misitque rex iudi ut sumeret volumen: qui tollens illud de gazophylacio elisamae scribae, legit, audiente rege et universis principibus qui stabant circa regem.	2020-04-20	Prophetia_Ieremiae
1100000714	rex autem sedebat in domo hiemali, in mense nono, et posita erat arula coram eo plena prunis.	2020-04-20	Prophetia_Ieremiae
1100000715	cumque legisset iudi tres pagellas vel quatuor, scidit illud scalpello scribae, et proiecit in ignem qui erat super arulam, donec consumeretur omne volumen igni qui erat in arula.	2020-04-20	Prophetia_Ieremiae
1100000716	et non timuerunt, neque sciderunt vestimenta sua, rex et omnes servi eius qui audierunt universos sermones istos.	2020-04-20	Prophetia_Ieremiae
1100000717	verumtamen elnathan, et dalaias, et gamarias, contradixerunt regi, ne combureret librum: et non audivit eos.	2020-04-20	Prophetia_Ieremiae
1100000718	et praecepit rex ieremiel filio amelech, et saraiae filio ezriel, et selemiae filio abdeel, ut comprehenderent baruch scribam, et ieremiam prophetam: abscondit autem eos dominus.	2020-04-20	Prophetia_Ieremiae
1100000719	et factum est verbum domini ad ieremiam prophetam, postquam combusserat rex volumen et sermones quos scripserat baruch ex ore ieremiae, dicens:rursum tolle volumen aliud, et scribe in eo omnes sermones priores qui erant in primo volumine, quod combussit ioakim rex iuda.	2020-04-20	Prophetia_Ieremiae
1100000720	et ad ioakim regem iuda dices: haec dicit dominus: tu combussisti volumen illud, dicens: quare scripsisti in eo annuntians: festinus veniet rex babylonis, et vastabit terram hanc, et cessare faciet ex illa hominem et iumentum? propterea haec dicit dominus contra ioakim regem iuda: non erit ex eo qui sedeat super solium david: et cadaver eius proiicietur ad aestum per diem, et ad gelu per noctem.	2020-04-20	Prophetia_Ieremiae
1100000721	et visitabo contra eum, et contra semen eius, et contra servos eius, iniquitates suas: et adducam super eos, et super habitatores ierusalem, et super viros iuda, omne malum quod locutus sum ad eos, et non audierunt.	2020-04-20	Prophetia_Ieremiae
1100000722	ieremias autem tulit volumen aliud, et dedit illud baruch filio neriae scribae: qui scripsit in eo ex ore ieremiae omnes sermones libri quem combusserat ioakim rex iuda igni: et insuper additi sunt sermones multo plures quam antea fuerant.	2020-04-20	Prophetia_Ieremiae
1100000723	caput 37 et regnavit rex sedecias filius iosiae pro iechonia filio ioakim, quem constituit regem nabuchodonosor rex babylonis in terra iuda:et non obedivit ipse, et servi eius, et populus terrae, verbis domini, quae locutus est in manu ieremiae prophetae.	2020-04-20	Prophetia_Ieremiae
1100000724	et misit rex sedecias iuchal filium selemiae, et sophoniam filium maasiae, sacerdotem, ad ieremiam prophetam, dicens: ora pro nobis dominum deum nostrum.	2020-04-20	Prophetia_Ieremiae
1100000725	ieremias autem libere ambulabat in medio populi: non enim miserant eum in custodiam carceris.  igitur exercitus pharaonis egressus est de aegypto, et audientes chaldaei qui obsidebant ierusalem, huiuscemodi nuntium, recesserunt ab ierusalem.	2020-04-20	Prophetia_Ieremiae
1100000726	et factum est verbum domini ad ieremiam prophetam, dicens:haec dicit dominus deus israel: sic dicetis regi iuda, qui misit vos ad me interrogandum: ecce exercitus pharaonis, qui egressus est vobis in auxilium, revertetur in terram suam in aegyptum:et redient chaldaei, et bellabunt contra civitatem hanc, et capient eam, et succendent eam igni.	2020-04-20	Prophetia_Ieremiae
1100000727	haec dicit dominus: nolite decipere animas vestras, dicentes: euntes abibunt, et recedent a nobis chaldaei: quia non abibunt.	2020-04-20	Prophetia_Ieremiae
1100000728	sed etsi percusseritis omnem exercitum chaldaeorum qui praeliantur adversum vos, et derelicti fuerint ex eis aliqui vulnerati, singuli de tentorio suo consurgent, et incendent civitatem hanc igni.	2020-04-20	Prophetia_Ieremiae
1100000729	ergo cum recessisset exercitus chaldaeorum ab ierusalem, propter exercitum pharaonis,egressus est ieremias de ierusalem ut iret in terram beniamin, et divideret ibi possessionem in conspectu civium.	2020-04-20	Prophetia_Ieremiae
1100000730	cumque pervenisset ad portam beniamin, erat ibi custos portae per vices, nomine ierias filius selemiae filii hananiae: et apprehendit ieremiam prophetam, dicens: ad chaldaeos profugis.	2020-04-20	Prophetia_Ieremiae
1100000731	et respondit ieremias: falsum est: non fugio ad chaldaeos.  et non audivit eum, sed comprehendit ierias ieremiam, et adduxit eum ad principes:quam ob rem irati principes contra ieremiam, caesum eum miserunt in carcerem qui erat in domo ionathan scribae: ipse enim praepositus erat super carcerem.	2020-04-20	Prophetia_Ieremiae
1100000732	itaque ingressus est ieremias in domum laci et in ergastulum: et sedit ibi ieremias diebus multis.	2020-04-20	Prophetia_Ieremiae
1100000733	mittens autem sedecias rex, tulit eum: et interrogavit eum in domo sua abscondite, et dixit: putasne est sermo a domino?  et dixit ieremias: est: et ait: in manus regis babylonis traderis.	2020-04-20	Prophetia_Ieremiae
1100000734	et dixit ieremias ad regem sedeciam: quid peccavi tibi, et servis tuis, et populo tuo, quia misisti me in domum carceris? ubi sunt prophetae vestri, qui prophetabant vobis, et dicebant: non veniet rex babylonis super vos, et super terram hanc? nunc ergo audi, obsecro, domine mi rex: valeat deprecatio mea in conspectu tuo, et ne me remittas in domum ionathan scribae, ne moriar ibi.	2020-04-20	Prophetia_Ieremiae
1100000735	praecepit ergo rex sedecias ut traderetur ieremias in vestibulo carceris, et daretur ei torta panis quotidie, excepto pulmento, donec consumerentur omnes panes de civitate: et mansit ieremias in vestibulo carceris.	2020-04-20	Prophetia_Ieremiae
1100000736	caput 38 audivit autem saphatias filius mathan, et gedelias filius phassur, et iuchal filius selemiae, et phassur filius melchiae, sermones quos ieremias loquebatur ad omnem populum, dicens:haec dicit dominus: quicumque manserit in civitate hac, morietur gladio, et fame, et peste: qui autem profugerit ad chaldaeos, vivet, et erit anima eius sospes et vivens.	2020-04-20	Prophetia_Ieremiae
1100000737	haec dicit dominus: tradendo tradetur civitas haec in manu exercitus regis babylonis, et capiet eam.	2020-04-20	Prophetia_Ieremiae
1100000738	et dixerunt principes regi: rogamus ut occidatur homo iste: de industria enim dissolvit manus virorum bellantium qui remanserunt in civitate hac, et manus universi populi, loquens ad eos iuxta verba haec: siquidem homo iste non quaerit pacem populo huic, sed malum.	2020-04-20	Prophetia_Ieremiae
1100000739	et dixit rex sedecias: ecce ipse in manibus vestris est: nec enim fas est regem vobis quidquam negare.	2020-04-20	Prophetia_Ieremiae
1100000740	tulerunt ergo ieremiam, et proiecerunt eum in lacum melchiae filii amelech, qui erat in vestibulo carceris: et submiserunt ieremiam funibus in lacum, in quo non erat aqua, sed lutum: descendit itaque ieremias in coenum.	2020-04-20	Prophetia_Ieremiae
1100000741	audivit autem abdemelech aethiops, vir eunuchus, qui erat in domo regis, quod misissent ieremiam in lacum.  porro rex sedebat in porta beniamin:et egressus est abdemelech de domo regis, et locutus est ad regem, dicens:domine mi rex, male fecerunt viri isti omnia quaecumque perpetrarunt contra ieremiam prophetam, mittentes eum in lacum, ut moriatur ibi fame: non sunt enim panes ultra in civitate.	2020-04-20	Prophetia_Ieremiae
1100000742	praecepit itaque rex abdemelech aethiopi, dicens: tolle tecum hinc triginta viros, et leva ieremiam prophetam de lacu, antequam moriatur.	2020-04-20	Prophetia_Ieremiae
1100000743	assumptis ergo abdemelech secum viris, ingressus est domum regis, quae erat sub cellario, et tulit inde veteres pannos, et antiqua quae computruerant, et submisit ea ad ieremiam in lacum per funiculos.	2020-04-20	Prophetia_Ieremiae
1100000744	dixitque abdemelech aethiops ad ieremiam: pone veteres pannos, et haec scissa et putrida, sub cubito manuum tuarum, et super funes.  fecit ergo ieremias sic,et extraxerunt ieremiam funibus, et eduxerunt eum de lacu: mansit autem ieremias in vestibulo carceris.	2020-04-20	Prophetia_Ieremiae
1100000745	et misit rex sedecias, et tulit ad se ieremiam prophetam ad ostium tertium quod erat in domo domini: et dixit rex ad ieremiam: interrogo ego te sermonem, ne abscondas a me aliquid.	2020-04-20	Prophetia_Ieremiae
1100000746	dixit autem ieremias ad sedeciam: si annuntiavero tibi, numquid non interficies me?  et si consilium dedero tibi, non me audies.	2020-04-20	Prophetia_Ieremiae
1100000747	iuravit ergo rex sedecias ieremiae clam, dicens: vivit dominus, qui fecit nobis animam hanc, si occidero te, et si tradidero te in manus virorum istorum qui quaerunt animam tuam.	2020-04-20	Prophetia_Ieremiae
1100000748	et dixit ieremias ad sedeciam: haec dicit dominus exercituum, deus israel: si profectus exieris ad principes regis babylonis, vivet anima tua, et civitas haec non succendetur igni: et salvus eris tu, et domus tua.	2020-04-20	Prophetia_Ieremiae
1100000749	si autem non exieris ad principes regis babylonis, tradetur civitas haec in manus chaldaeorum, et succendent eam igni: et tu non effugies de manu eorum.	2020-04-20	Prophetia_Ieremiae
1100000750	et dixit rex sedecias ad ieremiam: sollicitus sum propter iudaeos qui transfugerunt ad chaldaeos, ne forte tradar in manus eorum, et illudant mihi.	2020-04-20	Prophetia_Ieremiae
1100000751	respondit autem ieremias: non te tradent.  audi, quaeso, vocem domini, quam ego loquor ad te, et bene tibi erit, et vivet anima tua.	2020-04-20	Prophetia_Ieremiae
1100000752	quod si nolueris egredi, iste est sermo quem ostendit mihi dominus:ecce omnes mulieres quae remanserunt in domo regis iuda educentur ad principes regis babylonis, et ipsae dicent: seduxerunt te, et praevaluerunt adversum te, viri pacifici tui: demerserunt in coeno et in lubrico pedes tuos, et recesserunt a te.	2020-04-20	Prophetia_Ieremiae
1100000753	et omnes uxores tuae et filii tui educentur ad chaldaeos: et non effugies manus eorum, sed in manu regis babylonis capieris, et civitatem hanc comburet igni.	2020-04-20	Prophetia_Ieremiae
1100000754	dixit ergo sedecias ad ieremiam: nullus sciat verba haec, et non morieris.	2020-04-20	Prophetia_Ieremiae
1100000755	si autem audierint principes quia locutus sum tecum, et venerint ad te, et dixerint tibi: indica nobis quid locutus sis cum rege: ne celes nos, et non te interficiemus: et quid locutus est tecum rex:dices ad eos: prostravi ego preces meas coram rege, ne me reduci iuberet in domum ionathan, et ibi morerer.	2020-04-20	Prophetia_Ieremiae
1100000756	venerunt ergo omnes principes ad ieremiam, et interrogaverunt eum, et locutus est eis iuxta omnia verba quae praeceperat ei rex: et cessaverunt ab eo: nihil enim fuerat auditum.	2020-04-20	Prophetia_Ieremiae
1100000757	mansit vero ieremias in vestibulo carceris usque ad diem quo capta est ierusalem: et factum est ut caperetur ierusalem.	2020-04-20	Prophetia_Ieremiae
1100000758	caput 39 anno nono sedeciae regis iuda, mense decimo, venit nabuchodonosor rex babylonis, et omnis exercitus eius, ad ierusalem, et obsidebant eam.	2020-04-20	Prophetia_Ieremiae
1100000759	undecimo autem anno sedeciae, mense quarto, quinta mensis, aperta est civitas:et ingressi sunt omnes principes regis babylonis, et sederunt in porta media: neregel, sereser, semegarnabu, sarsachim, rabsares, neregel, sereser, rebmag, et omnes reliqui principes regis babylonis.	2020-04-20	Prophetia_Ieremiae
1100000760	cumque vidisset eos sedecias rex iuda, et omnes viri bellatores, fugerunt: et egressi sunt nocte de civitate per viam horti regis, et per portam quae erat inter duos muros, et egressi sunt ad viam deserti.	2020-04-20	Prophetia_Ieremiae
1100000761	persecutus est autem eos exercitus chaldaeorum, et comprehenderunt sedeciam in campo solitudinis ierichontinae, et captum adduxerunt ad nabuchodonosor regem babylonis, in reblatha, quae est in terra emath: et locutus est ad eum iudicia.	2020-04-20	Prophetia_Ieremiae
1100000762	et occidit rex babylonis filios sedeciae in reblatha, in oculis eius: et omnes nobiles iuda occidit rex babylonis.	2020-04-20	Prophetia_Ieremiae
1100000763	oculos quoque sedeciae eruit, et vinxit eum compedibus ut duceretur in babylonem.	2020-04-20	Prophetia_Ieremiae
1100000764	domum quoque regis et domum vulgi succenderunt chaldaei igni, et murum ierusalem subverterunt.	2020-04-20	Prophetia_Ieremiae
1100000765	et reliquias populi qui remanserant in civitate, et perfugas qui transfugerant ad eum, et superfluos vulgi qui remanserant, transtulit nabuzardan, magister militum, in babylonem.	2020-04-20	Prophetia_Ieremiae
1100000766	et de plebe pauperum, qui nihil penitus habebant, dimisit nabuzardan magister militum in terra iuda, et dedit eis vineas et cisternas in die illa.	2020-04-20	Prophetia_Ieremiae
1100000767	praeceperat autem nabuchodonosor rex babylonis de ieremia nabuzardan magistro militum, dicens:tolle illum, et pone super eum oculos tuos, nihilque ei mali facias: sed ut voluerit, sic facias ei.	2020-04-20	Prophetia_Ieremiae
1100000768	misit ergo nabuzardan princeps militiae, et nabusezban, et rabsares, et neregel, et sereser, et rebmag, et omnes optimates regis babylonis,miserunt, et tulerunt ieremiam de vestibulo carceris, et tradiderunt eum godoliae filio ahicam filii saphan, ut intraret in domum, et habitaret in populo.	2020-04-20	Prophetia_Ieremiae
1100000769	ad ieremiam autem factus fuerat sermo domini, cum clausus esset in vestibulo carceris, dicens:vade, et dic abdemelech aethiopi, dicens: haec dicit dominus exercituum, deus israel: ecce ego inducam sermones meos super civitatem hanc in malum, et non in bonum, et erunt in conspectu tuo in die illa.	2020-04-20	Prophetia_Ieremiae
1100000770	et liberabo te in die illa, ait dominus, et non traderis in manus virorum quos tu formidas:sed eruens liberabo te, et gladio non cades, sed erit tibi anima tua in salutem, quia in me habuisti fiduciam, ait dominus.	2020-04-20	Prophetia_Ieremiae
1100000771	caput 40 sermo qui factus est ad ieremiam a domino, postquam dimissus est a nabuzardan magistro militiae de rama, quando tulit eum vinctum catenis in medio omnium qui migrabant de ierusalem et iuda, et ducebantur in babylonem.	2020-04-20	Prophetia_Ieremiae
1100000772	tollens ergo princeps militiae ieremiam, dixit ad eum: dominus deus tuus locutus est malum hoc super locum istum:et adduxit, et fecit dominus sicut locutus est, quia peccastis domino, et non audistis vocem eius: et factus est vobis sermo hic.	2020-04-20	Prophetia_Ieremiae
1100000773	nunc ergo ecce solvi te hodie de catenis quae sunt in manibus tuis: si placet tibi ut venias mecum in babylonem, veni, et ponam oculos meos super te: si autem displicet tibi venire mecum in babylonem, reside: ecce omnis terra in conspectu tuo est: quod elegeris, et quo placuerit tibi ut vadas, illuc perge:et mecum noli venire, sed habita apud godoliam filium ahicam filii saphan, quem praeposuit rex babylonis civitatibus iuda: habita ergo cum eo in medio populi: vel quocumque placuerit tibi ut vadas, vade.  dedit quoque ei magister militiae cibaria et munuscula, et dimisit eum.	2020-04-20	Prophetia_Ieremiae
1100000774	venit autem ieremias ad godoliam filium ahicam in masphath, et habitavit cum eo in medio populi qui relictus fuerat in terra.	2020-04-20	Prophetia_Ieremiae
1100000775	cumque audissent omnes principes exercitus, qui dispersi fuerant per regiones, ipsi et socii eorum, quod praefecisset rex babylonis godoliam filium ahicam terrae, et quod commendasset ei viros, et mulieres, et parvulos, et de pauperibus terrae, qui non fuerant translati in babylonem,venerunt ad godoliam in masphath, et ismahel filius nathaniae, et iohanan et ionathan filii caree, et sareas filius thanehumeth, et filii ophi, qui erant de netophathi, et iezonias filius maachathi, ipsi et viri eorum.	2020-04-20	Prophetia_Ieremiae
1100000776	et iuravit eis godolias filius ahicam filii saphan, et comitibus eorum, dicens: nolite timere servire chaldaeis: habitate in terra, et servite regi babylonis, et bene erit vobis.	2020-04-20	Prophetia_Ieremiae
1100000777	ecce ego habito in masphath, ut respondeam praecepto chaldaeorum qui mittuntur ad nos: vos autem colligite vindemiam, et messem, et oleum, et condite in vasis vestris, et manete in urbibus vestris quas tenetis.	2020-04-20	Prophetia_Ieremiae
1100000778	sed et omnes iudaei qui erant in moab, et in filiis ammon, et in idumaea, et in universis regionibus, audito quod dedisset rex babylonis reliquias in iudaea, et quod praeposuisset super eos godoliam filium ahicam filii saphan,reversi sunt, inquam, omnes iudaei de universis locis ad quae profugerant, et venerunt in terram iuda ad godoliam in masphath, et collegerunt vinum et messem multam nimis.	2020-04-20	Prophetia_Ieremiae
1100000779	iohanan autem filius caree, et omnes principes exercitus qui dispersi fuerant in regionibus, venerunt ad godoliam in masphath,et dixerunt ei: scito quod baalis, rex filiorum ammon, misit ismahel filium nathaniae percutere animam tuam.  et non credidit eis godolias filius ahicam.	2020-04-20	Prophetia_Ieremiae
1100000780	iohanan autem filius caree dixit ad godoliam seorsum in masphath, loquens: ibo, et percutiam ismahel filium nathaniae, nullo sciente, ne interficiat animam tuam, et dissipentur omnes iudaei qui congregati sunt ad te, et peribunt reliquiae iuda.	2020-04-20	Prophetia_Ieremiae
1100000781	et ait godolias filius ahicam ad iohanan filium caree: noli facere verbum hoc: falsum enim tu loqueris de ismahel.	2020-04-20	Prophetia_Ieremiae
1100000782	caput 41 et factum est in mense septimo, venit ismahel filius nathaniae filii elisama, de semine regali, et optimates regis, et decem viri cum eo, ad godoliam filium ahicam, in masphath, et comederunt ibi panes simul in masphath.	2020-04-20	Prophetia_Ieremiae
1100000783	surrexit autem ismahel filius nathaniae, et decem viri qui cum eo erant, et percusserunt godoliam filium ahicam filii saphan gladio, et interfecerunt eum quem praefecerat rex babylonis terrae.	2020-04-20	Prophetia_Ieremiae
1100000784	omnes quoque iudaeos qui erant cum godolia in masphath, et chaldaeos qui reperti sunt ibi, et viros bellatores, percussit ismahel.	2020-04-20	Prophetia_Ieremiae
1100000785	secundo autem die postquam occiderat godoliam, nullo adhuc sciente,venerunt viri de sichem, et de silo, et de samaria, octoginta viri, rasi barba, et scissis vestibus, et squallentes: et munera et thus habebant in manu, ut offerrent in domo domini.	2020-04-20	Prophetia_Ieremiae
1100000786	egressus ergo ismahel filius nathaniae in occursum eorum de masphath, incedens et plorans ibat: cum autem occurrisset eis, dixit ad eos: venite ad godoliam filium ahicam.	2020-04-20	Prophetia_Ieremiae
1100000787	qui cum venissent ad medium civitatis, interfecit eos ismahel filius nathaniae circa medium laci, ipse et viri qui erant cum eo.	2020-04-20	Prophetia_Ieremiae
1100000788	decem autem viri reperti sunt inter eos, qui dixerunt ad ismahel: noli occidere nos, quia habemus thesauros in agro, frumenti, et hordei, et olei, et mellis: et cessavit, et non interfecit eos cum fratribus suis.	2020-04-20	Prophetia_Ieremiae
1100000789	lacus autem in quem proiecerat ismahel omnia cadavera virorum quos percussit propter godoliam, ipse est quem fecit rex asa propter baasa regem israel: ipsum replevit ismahel filius nathaniae occisis.	2020-04-20	Prophetia_Ieremiae
1100000790	et captivas duxit ismahel omnes reliquias populi qui erant in masphath, filias regis, et universum populum qui remanserat in masphath, quos commendaverat nabuzardan princeps militiae, godoliae filio ahicam: et cepit eos ismahel filius nathaniae, et abiit ut transiret ad filios ammon.	2020-04-20	Prophetia_Ieremiae
1100000791	audivit autem iohanan filius caree, et omnes principes bellatorum qui erant cum eo, omne malum quod fecerat ismahel filius nathaniae,et assumptis universis viris, profecti sunt ut bellarent adversum ismahel filium nathaniae: et invenerunt eum ad aquas multas quae sunt in gabaon.	2020-04-20	Prophetia_Ieremiae
1100000792	cumque vidisset omnis populus qui erat cum ismahel iohanan filium caree, et universos principes bellatorum qui erant cum eo, laetati sunt:et reversus est omnis populus quem ceperat ismahel, in masphath, reversusque abiit ad iohanan filium caree.	2020-04-20	Prophetia_Ieremiae
1100000793	ismahel autem filius nathaniae fugit cum octo viris a facie iohanan, et abiit ad filios ammon.	2020-04-20	Prophetia_Ieremiae
1100000794	tulit ergo iohanan filius caree, et omnes principes bellatorum qui erant cum eo, universas reliquias vulgi quas reduxerat ab ismahel filio nathaniae de masphath, postquam percussit godoliam filium ahicam: fortes viros ad praelium, et mulieres, et pueros, et eunuchos, quos reduxerat de gabaon.	2020-04-20	Prophetia_Ieremiae
1100000795	et abierunt, et sederunt peregrinantes in chamaam, quae est iuxta bethlehem, ut pergerent, et introirent aegyptum,a facie chaldaeorum: timebant enim eos, quia percusserat ismahel filius nathaniae godoliam filium ahicam, quem praeposuerat rex babylonis in terra iuda.	2020-04-20	Prophetia_Ieremiae
1100000796	caput 42 et accesserunt omnes principes bellatorum, et iohanan filius caree, et iezonias filius osaiae, et reliquum vulgus, a parvo usque ad magnum,dixeruntque ad ieremiam prophetam: cadat oratio nostra in conspectu tuo, et ora pro nobis ad dominum deum tuum, pro universis reliquiis istis, quia derelicti sumus pauci de pluribus, sicut oculi tui nos intuentur:et annuntiet nobis dominus deus tuus viam per quam pergamus, et verbum quod faciamus.	2020-04-20	Prophetia_Ieremiae
1100000797	dixit autem ad eos ieremias propheta: audivi.  ecce ego oro ad dominum deum vestrum secundum verba vestra: omne verbum quodcumque responderit mihi indicabo vobis, nec celabo vos quidquam.	2020-04-20	Prophetia_Ieremiae
1100000798	et illi dixerunt ad ieremiam: sit dominus inter nos testis veritatis et fidei, si non iuxta omne verbum in quo miserit te dominus deus tuus ad nos, sic faciemus:sive bonum est, sive malum, voci domini dei nostri, ad quem mittimus te, obediemus, ut bene sit nobis cum audierimus vocem domini dei nostri.	2020-04-20	Prophetia_Ieremiae
1100000799	cum autem completi essent decem dies, factum est verbum domini ad ieremiam,vocavitque iohanan filium caree, et omnes principes bellatorum qui erant cum eo, et universum populum, a minimo usque ad magnum.	2020-04-20	Prophetia_Ieremiae
1100000800	et dixit ad eos: haec dicit dominus deus israel, ad quem misistis me ut prosternerem preces vestras in conspectu eius:si quiescentes manseritis in terra hac, aedificabo vos, et non destruam: plantabo, et non evellam: iam enim placatus sum super malo quod feci vobis.	2020-04-20	Prophetia_Ieremiae
1100000801	nolite timere a facie regis babylonis, quem vos pavidi formidatis: nolite metuere eum, dicit dominus, quia vobiscum sum ego ut salvos vos faciam, et eruam de manu eius:et dabo vobis misericordias, et miserebor vestri, et habitare vos faciam in terra vestra.	2020-04-20	Prophetia_Ieremiae
1100000802	si autem dixeritis vos: non habitabimus in terra ista, nec audiemus vocem domini dei nostri,dicentes: nequaquam, sed ad terram aegypti pergemus, ubi non videbimus bellum, et clangorem tubae non audiemus, et famem non sustinebimus, et ibi habitabimus:propter hoc nunc audite verbum domini, reliquiae iuda: haec dicit dominus exercituum, deus israel: si posueritis faciem vestram ut ingrediamini aegyptum, et intraveritis ut ibi habitetis,gladius quem vos formidatis ibi comprehendet vos in terra aegypti: et fames, pro qua estis solliciti, adhaerebit vobis in aegypto, et ibi moriemini.	2020-04-20	Prophetia_Ieremiae
1100000803	omnesque viri qui posuerunt faciem suam ut ingrediantur aegyptum, ut habitent ibi, morientur gladio, et fame, et peste: nullus de eis remanebit, nec effugiet a facie mali quod ego afferam super eos.	2020-04-20	Prophetia_Ieremiae
1100000804	quia haec dicit dominus exercituum, deus israel: sicut conflatus est furor meus et indignatio mea super habitatores ierusalem, sic conflabitur indignatio mea super vos cum ingressi fueritis aegyptum: et eritis in iusiurandum, et in stuporem, et in maledictum, et in opprobrium, et nequaquam ultra videbitis locum istum.	2020-04-20	Prophetia_Ieremiae
1100000805	verbum domini super vos, reliquiae iuda: nolite intrare aegyptum: scientes scietis, quia obtestatus sum vos hodie,quia decepistis animas vestras.  vos enim misistis me ad dominum deum nostrum, dicentes: ora pro nobis ad dominum deum nostrum, et iuxta omnia quaecumque dixerit tibi dominus deus noster, sic annuntia nobis, et faciemus.	2020-04-20	Prophetia_Ieremiae
1100000806	et annuntiavi vobis hodie, et non audistis vocem domini dei vestri super universis pro quibus misit me ad vos.	2020-04-20	Prophetia_Ieremiae
1100000807	nunc ergo scientes scietis quia gladio, et fame, et peste moriemini in loco ad quem voluistis intrare ut habitaretis ibi.	2020-04-20	Prophetia_Ieremiae
1100000808	caput 43 factum est autem, cum complesset ieremias loquens ad populum universos sermones domini dei eorum, pro quibus miserat eum dominus deus eorum ad illos, omnia verba haec,dixit azarias filius osaiae, et iohanan filius caree, et omnes viri superbi, dicentes ad ieremiam: mendacium tu loqueris: non misit te dominus deus noster, dicens: ne ingrediamini aegyptum ut habitetis illuc.	2020-04-20	Prophetia_Ieremiae
1100000809	sed baruch filius neriae incitat te adversum nos, ut tradat nos in manus chaldaeorum, ut interficiat nos, et traduci faciat in babylonem.	2020-04-20	Prophetia_Ieremiae
1100000810	et non audivit iohanan filius caree, et omnes principes bellatorum, et universus populus, vocem domini, ut manerent in terra iuda.	2020-04-20	Prophetia_Ieremiae
1100000811	sed tollens iohanan filius caree, et universi principes bellatorum, universos reliquiarum iuda, qui reversi fuerant de cunctis gentibus ad quas fuerant ante dispersi, ut habitarent in terra iuda,viros, et mulieres, et parvulos, et filias regis, et omnem animam quam reliquerat nabuzardan princeps militiae cum godolia filio ahicam filii saphan, et ieremiam prophetam, et baruch filium neriae:et ingressi sunt terram aegypti, quia non obedierunt voci domini, et venerunt usque ad taphnis.	2020-04-20	Prophetia_Ieremiae
1100000812	et factus est sermo domini ad ieremiam in taphnis, dicens:sume lapides grandes in manu tua, et abscondes eos in crypta quae est sub muro latericio in porta domus pharaonis in taphnis, cernentibus viris iudaeis:et dices ad eos: haec dicit dominus exercituum, deus israel: ecce ego mittam et assumam nabuchodonosor regem babylonis, servum meum: et ponam thronum eius super lapides istos quos abscondi, et statuet solium suum super eos:veniensque percutiet terram aegypti, quos in mortem, in mortem, et quos in captivitatem, in captivitatem, et quos in gladium, in gladium:et succendet ignem in delubris deorum aegypti, et comburet ea, et captivos ducet illos, et amicietur terra aegypti sicut amicitur pastor pallio suo, et egredietur inde in pace:et conteret statuas domus solis quae sunt in terra aegypti, et delubra deorum aegypti comburet igni.	2020-04-20	Prophetia_Ieremiae
1100000813	caput 44 verbum quod factum est per ieremiam ad omnes iudaeos qui habitabant in terra aegypti, habitantes in magdalo, et in taphnis, et in memphis, et in terra phatures, dicens:haec dicit dominus exercituum, deus israel: vos vidistis omne malum istud quod adduxi super ierusalem, et super omnes urbes iuda: et ecce desertae sunt hodie, et non est in eis habitator,propter malitiam quam fecerunt ut me ad iracundiam provocarent, et irent ut sacrificarent, et colerent deos alienos quos nesciebant, et illi, et vos, et patres vestri.	2020-04-20	Prophetia_Ieremiae
1100000814	et misi ad vos omnes servos meos prophetas, de nocte consurgens, mittensque et dicens: nolite facere verbum abominationis huiuscemodi, quam odivi.	2020-04-20	Prophetia_Ieremiae
1100000815	et non audierunt, nec inclinaverunt aurem suam, ut converterentur a malis suis, et non sacrificarent diis alienis.	2020-04-20	Prophetia_Ieremiae
1100000816	et conflata est indignatio mea et furor meus, et succensa est in civitatibus iuda, et in plateis ierusalem: et versae sunt in solitudinem et vastitatem secundum diem hanc.	2020-04-20	Prophetia_Ieremiae
1100000817	et nunc haec dicit dominus exercituum, deus israel: quare vos facitis malum grande hoc contra animas vestras, ut intereat ex vobis vir et mulier, parvulus et lactens, de medio iudae, nec relinquatur vobis quidquam residuum:provocantes me in operibus manuum vestrarum, sacrificando diis alienis in terra aegypti, in quam ingressi estis ut habitetis ibi: et dispereatis, et sitis in maledictionem et in opprobrium cunctis gentibus terrae? numquid obliti estis mala patrum vestrorum, et mala regum iuda, et mala uxorum eius, et mala vestra, et mala uxorum vestrarum, quae fecerunt in terra iuda, et in regionibus ierusalem? non sunt mundati usque ad diem hanc: et non timuerunt, et non ambulaverunt in lege domini, et in praeceptis meis quae dedi coram vobis et coram patribus vestris.	2020-04-20	Prophetia_Ieremiae
1100000818	ideo haec dicit dominus exercituum, deus israel: ecce ego ponam faciem meam in vobis in malum: et disperdam omnem iudam.	2020-04-20	Prophetia_Ieremiae
1100000819	et assumam reliquias iudae, qui posuerunt facies suas ut ingrederentur terram aegypti, et habitarent ibi, et consumentur omnes in terra aegypti: cadent in gladio, et in fame, et consumentur a minimo usque ad maximum: in gladio et in fame morientur, et erunt in iusiurandum, et in miraculum, et in maledictionem, et in opprobrium.	2020-04-20	Prophetia_Ieremiae
1100000820	et visitabo super habitatores terrae aegypti sicut visitavi super ierusalem, in gladio, et fame, et peste:et non erit qui effugiat, et sit residuus de reliquiis iudaeorum qui vadunt ut peregrinentur in terra aegypti, et revertantur in terram iuda, ad quam ipsi elevant animas suas ut revertantur, et habitent ibi: non revertentur, nisi qui fugerint.	2020-04-20	Prophetia_Ieremiae
1100000821	responderunt autem ieremiae omnes viri scientes quod sacrificarent uxores eorum diis alienis, et universae mulieres quarum stabat multitudo grandis, et omnis populus habitantium in terra aegypti in phatures, dicentes:sermonem quem locutus es ad nos in nomine domini, non audiemus ex te:sed facientes faciemus omne verbum quod egredietur de ore nostro, ut sacrificemus reginae caeli, et libemus ei libamina, sicut fecimus nos et patres nostri, reges nostri et principes nostri, in urbibus iuda, et in plateis ierusalem: et saturati sumus panibus, et bene nobis erat, malumque non vidimus.	2020-04-20	Prophetia_Ieremiae
1100000822	ex eo autem tempore quo cessavimus sacrificare reginae caeli, et libare ei libamina, indigemus omnibus, et gladio et fame consumpti sumus.	2020-04-20	Prophetia_Ieremiae
1100000823	quod si nos sacrificamus reginae caeli, et libamus ei libamina, numquid sine viris nostris fecimus ei placentas ad colendum eam, et libandum ei libamina? et dixit ieremias ad omnem populum, adversum viros, et adversum mulieres, et adversum universam plebem, qui responderant ei verbum, dicens:numquid non sacrificium quod sacrificastis in civitatibus iuda, et in plateis ierusalem, vos et patres vestri, reges vestri, et principes vestri, et populus terrae, horum recordatus est dominus, et ascendit super cor eius? et non poterat dominus ultra portare propter malitiam studiorum vestrorum, et propter abominationes quas fecistis: et facta est terra vestra in desolationem, et in stuporem, et in maledictum, eo quod non sit habitator, sicut est dies haec.	2020-04-20	Prophetia_Ieremiae
1100000824	propterea quod sacrificaveritis idolis, et peccaveritis domino, et non audieritis vocem domini, et in lege, et in praeceptis, et in testimoniis eius non ambulaveritis, idcirco evenerunt vobis mala haec, sicut est dies haec.	2020-04-20	Prophetia_Ieremiae
1100000825	dixit autem ieremias ad omnem populum, et ad universas mulieres: audite verbum domini, omnis iuda qui estis in terra aegypti.	2020-04-20	Prophetia_Ieremiae
1100000826	haec inquit dominus exercituum, deus israel, dicens: vos et uxores vestrae locuti estis ore vestro, et manibus vestris implestis, dicentes: faciamus vota nostra quae vovimus, ut sacrificemus reginae caeli, et libemus ei libamina.  implestis vota vestra, et opere perpetrastis ea.	2020-04-20	Prophetia_Ieremiae
1100000827	ideo audite verbum domini, omnis iuda qui habitatis in terra aegypti: ecce ego iuravi in nomine meo magno, ait dominus, quia nequaquam ultra vocabitur nomen meum ex ore omnis viri iudaei, dicentis: vivit dominus deus, in omni terra aegypti.	2020-04-20	Prophetia_Ieremiae
1100000828	ecce ego vigilabo super eos in malum, et non in bonum: et consumentur omnes viri iuda qui sunt in terra aegypti gladio et fame, donec penitus consumantur.	2020-04-20	Prophetia_Ieremiae
1100000829	et qui fugerint gladium, revertentur de terra aegypti in terram iuda viri pauci: et scient omnes reliquiae iuda, ingredientium terram aegypti ut habitent ibi, cuius sermo compleatur, meus an illorum.	2020-04-20	Prophetia_Ieremiae
1100000830	et hoc vobis signum, ait dominus, quod visitem ego super vos in loco isto, ut sciatis quia vere complebuntur sermones mei contra vos in malum:haec dicit dominus: ecce ego tradam pharaonem ephree regem aegypti in manu inimicorum eius, et in manu quaerentium animam illius, sicut tradidi sedeciam regem iuda in manu nabuchodonosor regis babylonis inimici sui, et quaerentis animam eius.	2020-04-20	Prophetia_Ieremiae
1100000831	caput 45 verbum quod locutus est ieremias propheta ad baruch filium neriae, cum scripsisset verba haec in libro ex ore ieremiae, anno quarto ioakim filii iosiae regis iuda, dicens:haec dicit dominus deus israel ad te, baruch:dixisti: vae misero mihi!  quoniam addidit dominus dolorem dolori meo: laboravi in gemitu meo, et requiem non inveni.	2020-04-20	Prophetia_Ieremiae
1100000832	haec dicit dominus: sic dices ad eum: ecce quos aedificavi, ego destruo, et quos plantavi, ego evello, et universam terram hanc:et tu quaeris tibi grandia?  noli quaerere, quia ecce ego adducam malum super omnem carnem, ait dominus, et dabo tibi animam tuam in salutem in omnibus locis ad quaecumque perrexeris.	2020-04-20	Prophetia_Ieremiae
1100000833	caput 46 quod factum est verbum domini ad ieremiam prophetam contra gentes.	2020-04-20	Prophetia_Ieremiae
1100000834	ad aegyptum, adversum exercitum pharaonis nechao regis aegypti, qui erat iuxta fluvium euphraten in charcamis, quem percussit nabuchodonosor rex babylonis, in quarto anno ioakim filii iosiae regis iuda.	2020-04-20	Prophetia_Ieremiae
1100000835	praeparate scutum et clypeum, et procedite ad bellum.	2020-04-20	Prophetia_Ieremiae
1100000836	iungite equos, et ascendite, equites: state in galeis, polite lanceas, induite vos loricis.	2020-04-20	Prophetia_Ieremiae
1100000837	quid igitur?  vidi ipsos pavidos, et terga vertentes, fortes eorum caesos: fugerunt conciti, nec respexerunt: terror undique, ait dominus.	2020-04-20	Prophetia_Ieremiae
1100000838	non fugiat velox, nec salvari se putet fortis: ad aquilonem iuxta flumen euphraten victi sunt, et ruerunt.	2020-04-20	Prophetia_Ieremiae
1100000839	quis est iste, qui quasi flumen ascendit, et veluti fluviorum intumescunt gurgites eius? aegyptus fluminis instar ascendit, et velut flumina movebuntur fluctus eius, et dicet: ascendens operiam terram: perdam civitatem, et habitatores eius.	2020-04-20	Prophetia_Ieremiae
1100000840	ascendite equos, et exsultate in curribus, et procedant fortes, aethiopia et libyes tenentes scutum, et lydii arripientes et iacientes sagittas.	2020-04-20	Prophetia_Ieremiae
1100000841	dies autem ille domini dei exercituum dies ultionis, ut sumat vindictam de inimicis suis: devorabit gladius, et saturabitur, et inebriabitur sanguine eorum: victima enim domini dei exercituum in terra aquilonis iuxta flumen euphraten.	2020-04-20	Prophetia_Ieremiae
1100000842	ascende in galaad, et tolle resinam, virgo filia aegypti: frustra multiplicas medicamina: sanitas non erit tibi.	2020-04-20	Prophetia_Ieremiae
1100000843	audierunt gentes ignominiam tuam, et ululatus tuus replevit terram: quia fortis impegit in fortem, et ambo pariter conciderunt.	2020-04-20	Prophetia_Ieremiae
1100000844	verbum quod locutus est dominus ad ieremiam prophetam, super eo quod venturus esset nabuchodonosor rex babylonis, et percussurus terram aegypti: annuntiate aegypto, et auditum facite in magdalo, et resonet in memphis, et in taphnis: dicite: sta, et praepara te, quia devorabit gladius ea quae per circuitum tuum sunt.	2020-04-20	Prophetia_Ieremiae
1100000845	quare computruit fortis tuus? non stetit, quoniam dominus subvertit eum.	2020-04-20	Prophetia_Ieremiae
1100000846	multiplicavit ruentes, ceciditque vir ad proximum suum, et dicent: surge, et revertamur ad populum nostrum, et ad terram nativitatis nostrae, a facie gladii columbae.	2020-04-20	Prophetia_Ieremiae
1100000847	vocate nomen pharaonis regis aegypti: tumultum adduxit tempus.	2020-04-20	Prophetia_Ieremiae
1100000848	vivo ego, inquit rex (dominus exercituum nomen eius), quoniam sicut thabor in montibus, et sicut carmelus in mari, veniet.	2020-04-20	Prophetia_Ieremiae
1100000849	vasa transmigrationis fac tibi, habitatrix filia aegypti: quia memphis in solitudinem erit, et deseretur, et inhabitabilis erit.	2020-04-20	Prophetia_Ieremiae
1100000850	vitula elegans atque formosa aegyptus, stimulator ab aquilone veniet ei.	2020-04-20	Prophetia_Ieremiae
1100000851	mercenarii quoque eius, qui versabantur in medio eius quasi vituli saginati, versi sunt, et fugerunt simul, nec stare potuerunt: quia dies interfectionis eorum venit super eos, tempus visitationis eorum.	2020-04-20	Prophetia_Ieremiae
1100000852	vox eius quasi aeris sonabit: quoniam cum exercitu properabunt, et cum securibus venient ei quasi caedentes ligna.	2020-04-20	Prophetia_Ieremiae
1100000853	succiderunt saltum eius, ait dominus, qui supputari non potest: multiplicati sunt super locustas, et non est eis numerus.	2020-04-20	Prophetia_Ieremiae
1100000854	confusa est filia aegypti, et tradita in manu populi aquilonis.	2020-04-20	Prophetia_Ieremiae
1100000855	dixit dominus exercituum, deus israel: ecce ego visitabo super tumultum alexandriae, et super pharaonem, et super aegyptum, et super deos eius, et super reges eius, et super pharaonem, et super eos qui confidunt in eo: et dabo eos in manu quaerentium animam eorum, et in manu nabuchodonosor regis babylonis, et in manu servorum eius: et post haec habitabitur sicut diebus pristinis, ait dominus.	2020-04-20	Prophetia_Ieremiae
1100000856	et tu ne timeas, serve meus iacob, et ne paveas, israel: quia ecce ego salvum te faciam de longinquo, et semen tuum de terra captivitatis tuae: et revertetur iacob, et requiescet, et prosperabitur, et non erit qui exterreat eum.	2020-04-20	Prophetia_Ieremiae
1100000857	et tu noli timere, serve meus iacob, ait dominus, quia tecum ego sum: quia ego consumam cunctas gentes ad quas eieci te, te vero non consumam: sed castigabo te in iudicio, nec quasi innocenti parcam tibi.	2020-04-20	Prophetia_Ieremiae
1100000858	caput 47 quod factum est verbum domini ad ieremiam prophetam contra palaestinos, antequam percuteret pharao gazam.	2020-04-20	Prophetia_Ieremiae
1100000859	haec dicit dominus: ecce aquae ascendunt ab aquilone, et erunt quasi torrens inundans, et operient terram et plenitudinem eius, urbem et habitatores eius.	2020-04-20	Prophetia_Ieremiae
1100000860	clamabunt homines, et ululabunt omnes habitatores terrae, a strepitu pompae armorum, et bellatorum eius, a commotione quadrigarum eius, et multitudine rotarum illius.	2020-04-20	Prophetia_Ieremiae
1100000861	non respexerunt patres filios manibus dissolutis, pro adventu diei in quo vastabuntur omnes philisthiim, et dissipabitur tyrus et sidon cum omnibus reliquis auxiliis suis: depopulatus est enim dominus palaestinos, reliquias insulae cappadociae.	2020-04-20	Prophetia_Ieremiae
1100000862	venit calvitium super gazam; conticuit ascalon, et reliquiae vallis earum: usquequo concideris? o mucro domini, usquequo non quiesces? ingredere in vaginam tuam, refrigerare, et sile.	2020-04-20	Prophetia_Ieremiae
1100000863	quomodo quiescet, cum dominus praeceperit ei adversus ascalonem, et adversus maritimas eius regiones, ibique condixerit illi? caput 48 ad moab.	2020-04-20	Prophetia_Ieremiae
1100000864	haec dicit dominus exercituum, deus israel: vae super nabo, quoniam vastata est, et confusa! capta est cariathaim, confusa est fortis, et tremuit.	2020-04-20	Prophetia_Ieremiae
1100000865	non est ultra exsultatio in moab contra hesebon: cogitaverunt malum: venite, et disperdamus eam de gente.	2020-04-20	Prophetia_Ieremiae
1100000866	ergo silens conticesces, sequeturque te gladius.	2020-04-20	Prophetia_Ieremiae
1100000867	vox clamoris de oronaim, vastitas et contritio magna.	2020-04-20	Prophetia_Ieremiae
1100000868	contrita est moab: annuntiate clamorem parvulis eius.	2020-04-20	Prophetia_Ieremiae
1100000869	per ascensum enim luith plorans ascendet in fletu, quoniam in descensu oronaim hostes ululatum contritionis audierunt.	2020-04-20	Prophetia_Ieremiae
1100000870	fugite, salvate animas vestras, et eritis quasi myricae in deserto: pro eo enim quod habuisti fiduciam in munitionibus tuis et in thesauris tuis, tu quoque capieris: et ibit chamos in transmigrationem, sacerdotes eius et principes eius simul.	2020-04-20	Prophetia_Ieremiae
1100000871	et veniet praedo ad omnem urbem, et urbs nulla salvabitur: et peribunt valles, et dissipabuntur campestria, quoniam dixit dominus: date florem moab, quia florens egredietur: et civitates eius desertae erunt, et inhabitabiles.	2020-04-20	Prophetia_Ieremiae
1100000872	maledictus qui facit opus domini fraudulenter, et maledictus qui prohibet gladium suum a sanguine.	2020-04-20	Prophetia_Ieremiae
1100000873	fertilis fuit moab ab adolescentia sua, et requievit in faecibus suis: nec transfusus est de vase in vas, et in transmigrationem non abiit: idcirco permansit gustus eius in eo, et odor eius non est immutatus.	2020-04-20	Prophetia_Ieremiae
1100000874	propterea ecce dies veniunt, dicit dominus, et mittam ei ordinatores et stratores laguncularum: et sternent eum, et vasa eius exhaurient, et lagunculas eorum collident.	2020-04-20	Prophetia_Ieremiae
1100000875	et confundetur moab a chamos sicut confusa est domus israel a bethel, in qua habebat fiduciam.	2020-04-20	Prophetia_Ieremiae
1100000876	quomodo dicitis: fortes sumus, et viri robusti ad praeliandum? vastata est moab, et civitates illius succiderunt, et electi iuvenes eius descenderunt in occisionem, ait rex: dominus exercituum nomen eius.	2020-04-20	Prophetia_Ieremiae
1100000877	prope est interitus moab ut veniat, et malum eius velociter accurret nimis.	2020-04-20	Prophetia_Ieremiae
1100000878	consolamini eum, omnes qui estis in circuitu eius: et universi qui scitis nomen eius, dicite: quomodo confracta est virga fortis, baculus gloriosus? descende de gloria, et sede in siti, habitatio filiae dibon, quoniam vastator moab ascendit ad te: dissipavit munitiones tuas.	2020-04-20	Prophetia_Ieremiae
1100000879	in via sta, et prospice, habitatio aroer: interroga fugientem, et ei qui evasit dic: quid accidit? confusus est moab, quoniam victus est.	2020-04-20	Prophetia_Ieremiae
1100000880	ululate, et clamate: annuntiate in arnon, quoniam vastata est moab, et iudicium venit ad terram campestrem, super helon, et super iasa, et super mephaath,et super dibon, et super nabo, et super domum deblathaim, et super cariathaim, et super bethgamul, et super bethmaon,et super carioth, et super bosra, et super omnes civitates terrae moab, quae longe et quae prope sunt.	2020-04-20	Prophetia_Ieremiae
1100000881	abscissum est cornu moab, et brachium eius contritum est, ait dominus.	2020-04-20	Prophetia_Ieremiae
1100000882	inebriate eum, quoniam contra dominum erectus est: et allidet manum moab in vomitu suo, et erit in derisum etiam ipse.	2020-04-20	Prophetia_Ieremiae
1100000883	fuit enim in derisum tibi israel: quasi inter fures reperisses eum: propter verba ergo tua quae adversum illum locutus es, captivus duceris.	2020-04-20	Prophetia_Ieremiae
1100000884	relinquite civitates, et habitate in petra, habitatores moab: et estote quasi columba nidificans in summo ore foraminis.	2020-04-20	Prophetia_Ieremiae
1100000885	audivimus superbiam moab: superbus est valde: sublimitatem eius, et arrogantiam, et superbiam, et altitudinem cordis eius.	2020-04-20	Prophetia_Ieremiae
1100000886	ego scio, ait dominus, iactantiam eius, et quod non sit iuxta eam virtus eius, nec iuxta quod poterat conata sit facere.	2020-04-20	Prophetia_Ieremiae
1100000887	ideo super moab eiulabo, et ad moab universam clamabo, ad viros muri fictilis lamentantes: de planctu iazer plorabo tibi, vinea sabama.	2020-04-20	Prophetia_Ieremiae
1100000888	propagines tuae transierunt mare; usque ad mare iazer pervenerunt: super messem tuam et vindemiam tuam praedo irruit.	2020-04-20	Prophetia_Ieremiae
1100000889	ablata est laetitia et exsultatio de carmelo et de terra moab, et vinum de torcularibus sustuli: nequaquam calcator uvae solitum celeuma cantabit.	2020-04-20	Prophetia_Ieremiae
1100000890	de clamore hesebon usque eleale et iasa, dederunt vocem suam; a segor usque ad oronaim, vitula conternante: aquae quoque nemrim pessimae erunt.	2020-04-20	Prophetia_Ieremiae
1100000891	et auferam de moab, ait dominus, offerentem in excelsis, et sacrificantem diis eius.	2020-04-20	Prophetia_Ieremiae
1100000892	propterea cor meum ad moab quasi tibiae resonabit, et cor meum ad viros muri fictilis dabit sonitum tibiarum: quia plus fecit quam potuit, idcirco perierunt.	2020-04-20	Prophetia_Ieremiae
1100000893	omne enim caput calvitium, et omnis barba rasa erit: in cunctis manibus colligatio, et super omne dorsum cilicium: super omnia tecta moab, et in plateis eius, omnis planctus: quoniam contrivi moab sicut vas inutile, ait dominus.	2020-04-20	Prophetia_Ieremiae
1100000894	quomodo victa est, et ululaverunt? quomodo deiecit cervicem moab, et confusus est? eritque moab in derisum, et in exemplum omnibus in circuitu suo.	2020-04-20	Prophetia_Ieremiae
1100000895	haec dicit dominus: ecce quasi aquila volabit, et extendet alas suas ad moab.	2020-04-20	Prophetia_Ieremiae
1100000896	capta est carioth, et munitiones comprehensae sunt: et erit cor fortium moab in die illa sicut cor mulieris parturientis, et cessabit moab esse populus, quoniam contra dominum gloriatus est.	2020-04-20	Prophetia_Ieremiae
1100000897	pavor, et fovea, et laqueus super te, o habitator moab, dicit dominus.	2020-04-20	Prophetia_Ieremiae
1100000898	qui fugerit a facie pavoris cadet in foveam, et qui conscenderit de fovea capietur laqueo: adducam enim super moab annum visitationis eorum, ait dominus.	2020-04-20	Prophetia_Ieremiae
1100000899	in umbra hesebon steterunt de laqueo fugientes, quia ignis egressus est de hesebon, et flamma de medio seon: et devorabit partem moab, et verticem filiorum tumultus.	2020-04-20	Prophetia_Ieremiae
1100000900	vae tibi, moab: periisti, popule chamos, quia comprehensi sunt filii tui et filiae tuae in captivitatem.	2020-04-20	Prophetia_Ieremiae
1100000901	et convertam captivitatem moab in novissimis diebus, ait dominus.	2020-04-20	Prophetia_Ieremiae
1100000902	hucusque iudicia moab.	2020-04-20	Prophetia_Ieremiae
1100000903	caput 49 ad filios ammon.	2020-04-20	Prophetia_Ieremiae
1100000904	haec dicit dominus: numquid non filii sunt israel, aut haeres non est ei? cur igitur haereditate possedit melchom gad, et populus eius in urbibus eius habitavit? ideo ecce dies veniunt, dicit dominus, et auditum faciam super rabbath filiorum ammon fremitum praelii, et erit in tumultum dissipata, filiaeque eius igni succendentur, et possidebit israel possessores suos, ait dominus.	2020-04-20	Prophetia_Ieremiae
1100000905	ulula, hesebon, quoniam vastata est hai; clamate, filiae rabbath: accingite vos ciliciis, plangite et circuite per sepes, quoniam melchom in transmigrationem ducetur, sacerdotes eius et principes eius simul.	2020-04-20	Prophetia_Ieremiae
1100000906	quid gloriaris in vallibus? defluxit vallis tua, filia delicata, quae confidebas in thesauris tuis, et dicebas: quis veniet ad me? ecce ego inducam super te terrorem, ait dominus deus exercituum, ab omnibus qui sunt in circuitu tuo: et dispergemini singuli a conspectu vestro, nec erit qui congreget fugientes.	2020-04-20	Prophetia_Ieremiae
1100000907	et post haec reverti faciam captivos filiorum ammon, ait dominus.	2020-04-20	Prophetia_Ieremiae
1100000908	ad idumaeam.	2020-04-20	Prophetia_Ieremiae
1100000909	haec dicit dominus exercituum: numquid non ultra est sapientia in theman? periit consilium a filiis; inutilis facta est sapientia eorum.	2020-04-20	Prophetia_Ieremiae
1100000910	fugite, et terga vertite; descendite in voraginem, habitatores dedan: quoniam perditionem esau adduxi super eum, tempus visitationis eius.	2020-04-20	Prophetia_Ieremiae
1100000911	si vindemiatores venissent super te, non reliquissent racemum: si fures in nocte rapuissent quod sufficeret sibi.	2020-04-20	Prophetia_Ieremiae
1100000912	ego vero discooperui esau: revelavi abscondita eius, et celari non poterit: vastatum est semen eius, et fratres eius, et vicini eius, et non erit.	2020-04-20	Prophetia_Ieremiae
1100000913	relinque pupillos tuos: ego faciam eos vivere: et viduae tuae in me sperabunt.	2020-04-20	Prophetia_Ieremiae
1100000914	quia haec dicit dominus: ecce quibus non erat iudicium ut biberent calicem, bibentes bibent: et tu, quasi innocens relinqueris? non eris innocens, sed bibens bibes.	2020-04-20	Prophetia_Ieremiae
1100000915	quia per memetipsum iuravi, dicit dominus, quod in solitudinem, et in opprobrium, et in desertum, et in maledictionem erit bosra, et omnes civitates eius erunt in solitudines sempiternas.	2020-04-20	Prophetia_Ieremiae
1100000916	auditum audivi a domino, et legatus ad gentes missus est: congregamini, et venite contra eam, et consurgamus in praelium.	2020-04-20	Prophetia_Ieremiae
1100000917	ecce enim parvulum dedi te in gentibus, contemptibilem inter homines.	2020-04-20	Prophetia_Ieremiae
1100000918	arrogantia tua decepit te, et superbia cordis tui, qui habitas in cavernis petrae, et apprehendere niteris altitudinem collis: cum exaltaveris quasi aquila nidum tuum, inde detraham te, dicit dominus.	2020-04-20	Prophetia_Ieremiae
1100000919	et erit idumaea deserta: omnis qui transibit per eam stupebit, et sibilabit super omnes plagas eius.	2020-04-20	Prophetia_Ieremiae
1100000920	sicut subversa est sodoma et gomorrha, et vicinae eius, ait dominus: non habitabit ibi vir, et non incolet eam filius hominis.	2020-04-20	Prophetia_Ieremiae
1100000921	ecce quasi leo ascendet de superbia iordanis ad pulchritudinem robustam, quia subito currere faciam eum ad illam.	2020-04-20	Prophetia_Ieremiae
1100000922	et quis erit electus, quem praeponam ei? quis enim similis mei? et quis sustinebit me? et quis est iste pastor, qui resistat vultui meo? propterea audite consilium domini quod iniit de edom, et cogitationes eius quas cogitavit de habitatoribus theman: si non deiecerint eos parvuli gregis, nisi dissipaverint cum eis habitaculum eorum.	2020-04-20	Prophetia_Ieremiae
1100000923	a voce ruinae eorum commota est terra; clamor in mari rubro auditus est vocis eius.	2020-04-20	Prophetia_Ieremiae
1100000924	ecce quasi aquila ascendet, et avolabit, et expandet alas suas super bosran: et erit cor fortium idumaeae in die illa quasi cor mulieris parturientis.	2020-04-20	Prophetia_Ieremiae
1100000925	ad damascum.	2020-04-20	Prophetia_Ieremiae
1100000926	confusa est emath et arphad, quia auditum pessimum audierunt: turbati sunt in mari; prae sollicitudine quiescere non potuit.	2020-04-20	Prophetia_Ieremiae
1100000927	dissoluta est damascus, versa est in fugam: tremor apprehendit eam, angustia et dolores tenuerunt eam quasi parturientem.	2020-04-20	Prophetia_Ieremiae
1100000928	quomodo dereliquerunt civitatem laudabilem, urbem laetitiae? ideo cadent iuvenes eius in plateis eius, et omnes viri praelii conticescent in die illa, ait dominus exercituum.	2020-04-20	Prophetia_Ieremiae
1100000929	et succendam ignem in muro damasci, et devorabit moenia benadad.	2020-04-20	Prophetia_Ieremiae
1100000930	ad cedar, et ad regna asor, quae percussit nabuchodonosor rex babylonis.	2020-04-20	Prophetia_Ieremiae
1100000931	haec dicit dominus: surgite, et ascendite ad cedar, et vastate filios orientis.	2020-04-20	Prophetia_Ieremiae
1100000932	tabernacula eorum, et greges eorum capient: pelles eorum, et omnia vasa eorum, et camelos eorum tollent sibi, et vocabunt super eos formidinem in circuitu.	2020-04-20	Prophetia_Ieremiae
1100000933	fugite, abite vehementer, in voraginibus sedete, qui habitatis asor, ait dominus: iniit enim contra vos nabuchodonosor rex babylonis consilium, et cogitavit adversum vos cogitationes.	2020-04-20	Prophetia_Ieremiae
1100000934	consurgite, et ascendite ad gentem quietam, et habitantem confidenter, ait dominus: non ostia, nec vectes eis: soli habitant.	2020-04-20	Prophetia_Ieremiae
1100000935	et erunt cameli eorum in direptionem, et multitudo iumentorum in praedam: et dispergam eos in omnem ventum, qui sunt attonsi in comam, et ex omni confinio eorum adducam interitum super eos, ait dominus.	2020-04-20	Prophetia_Ieremiae
1100000936	et erit asor in habitaculum draconum, deserta usque in aeternum: non manebit ibi vir, nec incolet eam filius hominis.	2020-04-20	Prophetia_Ieremiae
1100000937	quod facum est verbum domini ad ieremiam prophetam adversus aelam, in principio regni sedeciae regis iuda, dicens: haec dicit dominus exercituum: ecce ego confringam arcum aelam, et summam fortitudinem eorum: et inducam super aelam quatuor ventos a quatuor plagis caeli, et ventilabo eos in omnes ventos istos, et non erit gens ad quam non perveniant profugi aelam.	2020-04-20	Prophetia_Ieremiae
1100000938	et pavere faciam aelam coram inimicis suis, et in conspectu quaerentium animam eorum: et adducam super eos malum, iram furoris mei, dicit dominus, et mittam post eos gladium donec consumam eos.	2020-04-20	Prophetia_Ieremiae
1100000939	et ponam solium meum in aelam, et perdam inde reges et principes, ait dominus.	2020-04-20	Prophetia_Ieremiae
1100000940	in novissimis autem diebus reverti faciam captivos aelam, dicit dominus.	2020-04-20	Prophetia_Ieremiae
1100000941	caput 50 verbum quod locutus est dominus de babylone et de terra chaldaeorum, in manu ieremiae prophetae.	2020-04-20	Prophetia_Ieremiae
1100000942	annuntiate in gentibus, et auditum facite: levate signum, praedicate, et nolite celare: dicite: capta est babylon, confusus est bel, victus est merodach, confusa sunt sculptilia eius, superata sunt idola eorum.	2020-04-20	Prophetia_Ieremiae
1100000943	quoniam ascendit contra eam gens ab aquilone, quae ponet terram eius in solitudinem, et non erit qui habitet in ea ab homine usque ad pecus: et moti sunt, et abierunt.	2020-04-20	Prophetia_Ieremiae
1100000944	in diebus illis, et in tempore illo, ait dominus, venient filii israel ipsi et filii iuda simul: ambulantes et flentes properabunt, et dominum deum suum quaerent: in sion interrogabunt viam, huc facies eorum: venient, et apponentur ad dominum foedere sempiterno, quod nulla oblivione delebitur.	2020-04-20	Prophetia_Ieremiae
1100000945	grex perditus factus est populus meus: pastores eorum seduxerunt eos, feceruntque vagari in montibus: de monte in collem transierunt; obliti sunt cubilis sui.	2020-04-20	Prophetia_Ieremiae
1100000946	omnes qui invenerunt comederunt eos, et hostes eorum dixerunt: non peccavimus: pro eo quod peccaverunt domino decori iustitiae, et exspectationi patrum eorum domino.	2020-04-20	Prophetia_Ieremiae
1100000947	recedite de medio babylonis, et de terra chaldaeorum egredimini, et estote quasi haedi ante gregem.	2020-04-20	Prophetia_Ieremiae
1100000948	quoniam ecce ego suscito, et adducam in babylonem congregationem gentium magnarum de terra aquilonis, et praeparabuntur adversus eam, et inde capietur: sagitta eius quasi viri fortis interfectoris: non revertetur vacua.	2020-04-20	Prophetia_Ieremiae
1100000949	et erit chaldaea in praedam: omnes vastantes eam replebuntur, ait dominus.	2020-04-20	Prophetia_Ieremiae
1100000950	quoniam exsultatis, et magna loquimini, diripientes haereditatem meam: quoniam effusi estis sicut vituli super herbam, et mugistis sicut tauri: confusa est mater vestra nimis, et adaequata pulveri, quae genuit vos: ecce novissima erit in gentibus, deserta, invia, et arens.	2020-04-20	Prophetia_Ieremiae
1100000951	ab ira domini non habitabitur, sed redigetur tota in solitudinem: omnis qui transibit per babylonem stupebit, et sibilabit super universis plagis eius.	2020-04-20	Prophetia_Ieremiae
1100000952	praeparamini contra babylonem per circuitum, omnes qui tenditis arcum: debellate eam, non parcatis iaculis, quia domino peccavit.	2020-04-20	Prophetia_Ieremiae
1100000953	clamate adversus eam, ubique dedit manum: ceciderunt fundamenta eius, destructi sunt muri eius, quoniam ultio domini est: ultionem accipite de ea: sicut fecit, facite ei.	2020-04-20	Prophetia_Ieremiae
1100000954	disperdite satorem de babylone, et tenentem falcem in tempore messis: a facie gladii columbae unusquisque ad populum suum convertetur, et singuli ad terram suam fugient.	2020-04-20	Prophetia_Ieremiae
1100000955	grex dispersus israel: leones eiecerunt eum.	2020-04-20	Prophetia_Ieremiae
1100000956	primus comedit eum rex assur: iste novissimus exossavit eum nabuchodonosor rex babylonis.	2020-04-20	Prophetia_Ieremiae
1100000957	propterea haec dicit dominus exercituum, deus israel: ecce ego visitabo regem babylonis et terram eius, sicut visitavi regem assur: et reducam israel ad habitaculum suum: et pascetur carmelum et basan, et in monte ephraim et galaad saturabitur anima eius.	2020-04-20	Prophetia_Ieremiae
1100000958	in diebus illis, et in tempore illo, ait dominus, quaeretur iniquitas israel, et non erit, et peccatum iuda, et non invenietur: quoniam propitius ero eis quos reliquero.	2020-04-20	Prophetia_Ieremiae
1100000959	super terram dominantium ascende, et super habitatores eius visita: dissipa, et interfice quae post eos sunt, ait dominus, et fac iuxta omnia quae praecepi tibi.	2020-04-20	Prophetia_Ieremiae
1100000960	vox belli in terra, et contritio magna.	2020-04-20	Prophetia_Ieremiae
1100000961	quomodo confractus est et contritus malleus universae terrae? quomodo versa est in desertum babylon in gentibus? illaqueavi te, et capta es, babylon, et nesciebas: inventa es et apprehensa, quoniam dominum provocasti.	2020-04-20	Prophetia_Ieremiae
1100000962	aperuit dominus thesaurum suum, et protulit vasa irae suae, quoniam opus est domino deo exercituum, in terra chaldaeorum.	2020-04-20	Prophetia_Ieremiae
1100000963	venite ad eam ab extremis finibus; aperite ut exeant qui conculcent eam: tollite de via lapides, et redigite in acervos: et interficite eam, nec sit quidquam reliquum.	2020-04-20	Prophetia_Ieremiae
1100000964	dissipate universos fortes eius: descendant in occisionem: vae eis, quia venit dies eorum, tempus visitationis eorum! vox fugientium, et eorum qui evaserunt de terra babylonis, ut annuntient in sion ultionem domini dei nostri, ultionem templi eius.	2020-04-20	Prophetia_Ieremiae
1100000965	annuntiate in babylonem plurimis, omnibus qui tendunt arcum: consistite adversus eam per gyrum, et nullus evadat: reddite ei secundum opus suum: iuxta omnia quae fecit, facite illi, quia contra dominum erecta est, adversum sanctum israel.	2020-04-20	Prophetia_Ieremiae
1100000966	idcirco cadent iuvenes eius in plateis eius, et omnes viri bellatores eius conticescent in die illa, ait dominus.	2020-04-20	Prophetia_Ieremiae
1100000967	ecce ego ad te, superbe! dicit dominus deus exercituum: quia venit dies tuus, tempus visitationis tuae.	2020-04-20	Prophetia_Ieremiae
1100000968	et cadet superbus, et corruet, et non erit qui suscitet eum: et succendam ignem in urbibus eius, et devorabit omnia in circuitu eius.	2020-04-20	Prophetia_Ieremiae
1100000969	haec dicit dominus exercituum: calumniam sustinent filii israel, et filii iuda simul: omnes qui ceperunt eos, tenent: nolunt dimittere eos.	2020-04-20	Prophetia_Ieremiae
1100000970	redemptor eorum fortis, dominus exercituum nomen eius: iudicio defendet causam eorum, ut exterreat terram, et commoveat habitatores babylonis.	2020-04-20	Prophetia_Ieremiae
1100000971	gladius ad chaldaeos, ait dominus, et ad habitatores babylonis, et ad principes, et ad sapientes eius.	2020-04-20	Prophetia_Ieremiae
1100000972	gladius ad divinos eius, qui stulti erunt: gladius ad fortes illius, qui timebunt.	2020-04-20	Prophetia_Ieremiae
1100000973	gladius ad equos eius, et ad currus eius, et ad omne vulgus quod est in medio eius: et erunt quasi mulieres: gladius ad thesauros eius, qui diripientur.	2020-04-20	Prophetia_Ieremiae
1100000974	siccitas super aquas eius erit, et arescent, quia terra sculptilium est, et in portentis gloriantur.	2020-04-20	Prophetia_Ieremiae
1100000975	propterea habitabunt dracones cum faunis ficariis, et habitabunt in ea struthiones: et non inhabitabitur ultra usque in sempiternum, nec exstruetur usque ad generationem et generationem.	2020-04-20	Prophetia_Ieremiae
1100000976	sicut subvertit dominus sodomam et gomorrham, et vicinas eius, ait dominus, non habitabit ibi vir, et non incolet eam filius hominis.	2020-04-20	Prophetia_Ieremiae
1100000977	ecce populus venit ab aquilone, et gens magna, et reges multi consurgent a finibus terrae.	2020-04-20	Prophetia_Ieremiae
1100000978	arcum et scutum apprehendent: crudeles sunt, et immisericordes: vox eorum quasi mare sonabit, et super equos ascendent, sicut vir paratus ad praelium contra te, filia babylon.	2020-04-20	Prophetia_Ieremiae
1100000979	audivit rex babylonis famam eorum, et dissolutae sunt manus eius: angustia apprehendit eum, dolor quasi parturientem.	2020-04-20	Prophetia_Ieremiae
1100000980	ecce quasi leo ascendet, de superbia iordanis ad pulchritudinem robustam, quia subito currere faciam eum ad illam.	2020-04-20	Prophetia_Ieremiae
1100000981	et quis erit electus, quem praeponam ei? quis est enim similis mei? et quis sustinebit me? et quis est iste pastor, qui resistat vultui meo? propterea audite consilium domini quod mente concepit adversum babylonem, et cogitationes eius quas cogitavit super terram chaldaeorum: nisi detraxerint eos parvuli gregum, nisi dissipatum fuerit cum ipsis habitaculum eorum.	2020-04-20	Prophetia_Ieremiae
1100000982	a voce captivitatis babylonis commota est terra, et clamor inter gentes auditus est.	2020-04-20	Prophetia_Ieremiae
1100000983	caput 51 haec dicit dominus: ecce ego suscitabo super babylonem et super habitatores eius, qui cor suum levaverunt contra me, quasi ventum pestilentem: et mittam in babylonem ventilatores, et ventilabunt eam et demolientur terram eius, quoniam venerunt super eam undique in die afflictionis eius.	2020-04-20	Prophetia_Ieremiae
1100000984	non tendat qui tendit arcum suum, et non ascendat loricatus: nolite parcere iuvenibus eius; interficite omnem militiam eius.	2020-04-20	Prophetia_Ieremiae
1100000985	et cadent interfecti in terra chaldaeorum, et vulnerati in regionibus eius.	2020-04-20	Prophetia_Ieremiae
1100000986	quoniam non fuit viduatus israel et iuda a deo suo, domino exercituum, terra autem eorum repleta est delicto a sancto israel.	2020-04-20	Prophetia_Ieremiae
1100000987	fugite de medio babylonis, et salvet unusquisque animam suam: nolite tacere super iniquitatem eius, quoniam tempus ultionis est a domino: vicissitudinem ipse retribuet ei.	2020-04-20	Prophetia_Ieremiae
1100000988	calix aureus babylon in manu domini, inebrians omnem terram: de vino eius biberunt gentes, et ideo commotae sunt.	2020-04-20	Prophetia_Ieremiae
1100000989	subito cecidit babylon, et contrita est.	2020-04-20	Prophetia_Ieremiae
1100000990	ululate super eam: tollite resinam ad dolorem eius, si forte sanetur.	2020-04-20	Prophetia_Ieremiae
1100000991	curavimus babylonem, et non est sanata: derelinquamus eam, et eamus unusquisque in terram suam: quoniam pervenit usque ad caelos iudicium eius, et elevatum est usque ad nubes.	2020-04-20	Prophetia_Ieremiae
1100000992	protulit dominus iustitias nostras: venite, et narremus in sion opus domini dei nostri.	2020-04-20	Prophetia_Ieremiae
1100000993	acuite sagittas, implete pharetras: suscitavit dominus spiritum regum medorum: et contra babylonem mens eius est ut perdat eam, quoniam ultio domini est, ultio templi sui.	2020-04-20	Prophetia_Ieremiae
1100000994	super muros babylonis levate signum, augete custodiam, levate custodes, praeparate insidias: quia cogitavit dominus, et fecit quaecumque locutus est contra habitatores babylonis.	2020-04-20	Prophetia_Ieremiae
1100000995	quae habitas super aquas multas, locuples in thesauris: venit finis tuus, pedalis praecisionis tuae.	2020-04-20	Prophetia_Ieremiae
1100000996	iuravit dominus exercituum per animam suam: quoniam replebo te hominibus quasi brucho, et super te celeuma cantabitur.	2020-04-20	Prophetia_Ieremiae
1100000997	qui fecit terram in fortitudine sua, praeparavit orbem in sapientia sua, et prudentia sua extendit caelos.	2020-04-20	Prophetia_Ieremiae
1100000998	dante eo vocem, multiplicantur aquae in caelo: qui levat nubes ab extremo terrae, fulgura in pluviam fecit, et produxit ventum de thesauris suis.	2020-04-20	Prophetia_Ieremiae
1100000999	stultus factus est omnis homo a scientia; confusus est omnis conflator in sculptili: quia mendax est conflatio eorum, nec est spiritus in eis.	2020-04-20	Prophetia_Ieremiae
1100001000	vana sunt opera, et risu digna: in tempore visitationis suae peribunt.	2020-04-20	Prophetia_Ieremiae
1100001001	non sicut haec, pars iacob, quia qui fecit omnia ipse est: et israel sceptrum haereditatis eius: dominus exercituum nomen eius.	2020-04-20	Prophetia_Ieremiae
1100001002	collidis tu mihi vasa belli: et ego collidam in te gentes, et disperdam in te regna: et collidam in te equum et equitem eius: et collidam in te currum et ascensorem eius: et collidam in te virum et mulierem: et collidam in te senem et puerum: et collidam in te iuvenem et virginem: et collidam in te pastorem et gregem eius: et collidam in te agricolam et iugales eius: et collidam in te duces et magistratus: et reddam babyloni, et cunctis habitatoribus chaldaeae, omne malum suum quod fecerunt in sion, in oculis vestris, ait dominus.	2020-04-20	Prophetia_Ieremiae
1100001003	ecce ego ad te, mons pestifer, ait dominus, qui corrumpis universam terram: et extendam manum meam super te, et evolvam te de petris, et dabo te in montem combustionis: et non tollent de te lapidem in angulum, et lapidem in fundamenta: sed perditus in aeternum eris, ait dominus.	2020-04-20	Prophetia_Ieremiae
1100001004	levate signum in terra, clangite buccina in gentibus, sanctificate super eam gentes, annuntiate contra illam regibus ararat, menni, et ascenez: numerate contra eam taphsar, adducite equum quasi bruchum aculeatum.	2020-04-20	Prophetia_Ieremiae
1100001005	sanctificate contra eam gentes, reges mediae, duces eius, et universos magistratus eius, cunctamque terram potestatis eius.	2020-04-20	Prophetia_Ieremiae
1100001006	et commovebitur terra et conturbabitur, quia evigilabit contra babylonem cogitatio domini, ut ponat terram babylonis desertam et inhabitabilem.	2020-04-20	Prophetia_Ieremiae
1100001007	cessaverunt fortes babylonis a praelio; habitaverunt in praesidiis: devoratum est robur eorum, et facti sunt quasi mulieres: incensa sunt tabernacula eius, contriti sunt vectes eius.	2020-04-20	Prophetia_Ieremiae
1100001008	currens obviam currenti veniet, et nuntius obvius nuntianti, ut annuntiet regi babylonis quia capta est civitas eius a summo usque ad summum.	2020-04-20	Prophetia_Ieremiae
1100001009	et vada praeoccupata sunt, et paludes incensae sunt igni, et viri bellatores conturbati sunt.	2020-04-20	Prophetia_Ieremiae
1100001010	quia haec dicit dominus exercituum, deus israel: filia babylonis quasi area, tempus triturae eius: adhuc modicum, et veniet tempus messionis eius.	2020-04-20	Prophetia_Ieremiae
1100001011	comedit me, devoravit me nabuchodonosor rex babylonis: reddidit me quasi vas inane, absorbuit me quasi draco, replevit ventrem suum teneritudine mea, et eiecit me.	2020-04-20	Prophetia_Ieremiae
1100001012	iniquitas adversum me et caro mea super babylonem, dicit habitatio sion: et sanguis meus super habitatores chaldaeae, dicit ierusalem.	2020-04-20	Prophetia_Ieremiae
1100001013	propterea haec dicit dominus: ecce ego iudicabo causam tuam, et ulciscar ultionem tuam: et desertum faciam mare eius, et siccabo venam eius.	2020-04-20	Prophetia_Ieremiae
1100001014	et erit babylon in tumulos, habitatio draconum, stupor et sibilus, eo quod non sit habitator.	2020-04-20	Prophetia_Ieremiae
1100001015	simul ut leones rugient; excutient comas veluti catuli leonum.	2020-04-20	Prophetia_Ieremiae
1100001016	in calore eorum ponam potus eorum, et inebriabo eos ut sopiantur, et dormiant somnum sempiternum, et non consurgant, dicit dominus.	2020-04-20	Prophetia_Ieremiae
1100001017	deducam eos quasi agnos ad victimam, et quasi arietes cum haedis.	2020-04-20	Prophetia_Ieremiae
1100001018	quomodo capta est sesach, et comprehensa est inclyta universae terrae! quomodo facta est in stuporem babylon inter gentes! ascendit super babylonem mare: multitudine fluctuum eius operta est.	2020-04-20	Prophetia_Ieremiae
1100001019	factae sunt civitates eius in stuporem, terra inhabitabilis et deserta, terra in qua nullus habitet, nec transeat per eam filius hominis.	2020-04-20	Prophetia_Ieremiae
1100001020	et visitabo super bel in babylone, et eiiciam quod absorbuerat de ore eius: et non confluent ad eum ultra gentes, siquidem et murus babylonis corruet.	2020-04-20	Prophetia_Ieremiae
1100001021	egredimini de medio eius, populus meus, ut salvet unusquisque animam suam ab ira furoris domini, et ne forte mollescat cor vestrum, et timeatis auditum qui audietur in terra: et veniet in anno auditio, et post hunc annum auditio, et iniquitas in terra, et dominator super dominatorem.	2020-04-20	Prophetia_Ieremiae
1100001022	propterea ecce dies veniunt, et visitabo super sculptilia babylonis, et omnis terra eius confundetur, et universi interfecti eius cadent in medio eius.	2020-04-20	Prophetia_Ieremiae
1100001023	et laudabunt super babylonem caeli et terra, et omnia quae in eis sunt: quia ab aquilone venient ei praedones, ait dominus.	2020-04-20	Prophetia_Ieremiae
1100001024	et quomodo fecit babylon, ut caderent occisi in israel, sic de babylone cadent occisi in universa terra.	2020-04-20	Prophetia_Ieremiae
1100001025	qui fugistis gladium, venite, nolite stare: recordamini procul domini, et ierusalem ascendat super cor vestrum.	2020-04-20	Prophetia_Ieremiae
1100001026	confusi sumus, quoniam audivimus opprobrium: operuit ignominia facies nostras, quia venerunt alieni super sanctificationem domus domini.	2020-04-20	Prophetia_Ieremiae
1100001027	propterea ecce dies veniunt, ait dominus, et visitabo super sculptilia eius, et in omni terra eius mugiet vulneratus.	2020-04-20	Prophetia_Ieremiae
1100001028	si ascenderit babylon in caelum, et firmaverit in excelso robur suum, a me venient vastatores eius, ait dominus.	2020-04-20	Prophetia_Ieremiae
1100001029	vox clamoris de babylone, et contritio magna de terra chaldaeorum: quoniam vastavit dominus babylonem, et perdidit ex ea vocem magnam: et sonabunt fluctus eorum quasi aquae multae; dedit sonitum vox eorum: quia venit super eam, id est super babylonem, praedo, et apprehensi sunt fortes eius, et emarcuit arcus eorum, quia fortis ultor dominus reddens retribuet.	2020-04-20	Prophetia_Ieremiae
1100001030	et inebriabo principes eius, et sapientes eius, et duces eius, et magistratus eius, et fortes eius: et dormient somnum sempiternum, et non expergiscentur, ait rex (dominus exercituum nomen eius).	2020-04-20	Prophetia_Ieremiae
1100001031	haec dicit dominus exercituum: murus babylonis ille latissimus suffossione suffodietur, et portae eius excelsae igni comburentur, et labores populorum ad nihilum, et gentium in ignem erunt, et disperibunt.	2020-04-20	Prophetia_Ieremiae
1100001032	verbum quod praecepit ieremias propheta saraiae filio neriae filii maasiae, cum pergeret cum sedecia rege in babylonem, in anno quarto regni eius: saraias autem erat princeps prophetiae.	2020-04-20	Prophetia_Ieremiae
1100001033	et scripsit ieremias omne malum quod venturum erat super babylonem, in libro uno: omnia verba haec quae scripta sunt contra babylonem.	2020-04-20	Prophetia_Ieremiae
1100001034	et dixit ieremias ad saraiam: cum veneris in babylonem, et videris, et legeris omnia verba haec,dices: domine, tu locutus es contra locum istum, ut disperderes eum, ne sit qui in eo habitet, ab homine usque ad pecus, et ut sit perpetua solitudo.	2020-04-20	Prophetia_Ieremiae
1100001035	cumque compleveris legere librum istum, ligabis ad eum lapidem, et proiicies illum in medium euphraten,et dices: sic submergetur babylon, et non consurget a facie afflictionis quam ego adduco super eam, et dissolvetur.  hucusque verba ieremiae.	2020-04-20	Prophetia_Ieremiae
1100001036	caput 52 filius viginti et unius anni erat sedecias cum regnare coepisset, et undecim annis regnavit in ierusalem.  et nomen matris eius amital filia ieremiae de lobna.	2020-04-20	Prophetia_Ieremiae
1100001037	et fecit malum in oculis domini, iuxta omnia quae fecerat ioakim,quoniam furor domini erat in ierusalem et in iuda, usquequo proiiceret eos a facie sua: et recessit sedecias a rege babylonis.	2020-04-20	Prophetia_Ieremiae
1100001038	factum est autem in anno nono regni eius, in mense decimo, decima mensis, venit nabuchodonosor rex babylonis, ipse et omnis exercitus eius, adversus ierusalem: et obsederunt eam, et aedificaverunt contra eam munitiones in circuitu.	2020-04-20	Prophetia_Ieremiae
1100001039	et fuit civitas obsessa usque ad undecimum annum regis sedeciae.	2020-04-20	Prophetia_Ieremiae
1100001040	mense autem quarto, nona mensis, obtinuit fames civitatem, et non erant alimenta populo terrae.	2020-04-20	Prophetia_Ieremiae
1100001041	et dirupta est civitas, et omnes viri bellatores eius fugerunt, exieruntque de civitate nocte, per viam portae quae est inter duos muros, et ducit ad hortum regis, chaldaeis obsidentibus urbem in gyro, et abierunt per viam quae ducit in eremum.	2020-04-20	Prophetia_Ieremiae
1100001042	persecutus est autem chadaeorum exercitus regem, et apprehenderunt sedeciam in deserto quod est iuxta iericho: et omnis comitatus eius diffugit ab eo.	2020-04-20	Prophetia_Ieremiae
1100001043	cumque comprehendissent regem, adduxerunt eum ad regem babylonis in reblatha, quae est in terra emath, et locutus est ad eum iudicia.	2020-04-20	Prophetia_Ieremiae
1100001044	et iugulavit rex babylonis filios sedeciae in oculis eius, sed et omnes principes iuda occidit in reblatha.	2020-04-20	Prophetia_Ieremiae
1100001045	et oculos sedeciae eruit, et vinxit eum compedibus, et adduxit eum rex babylonis in babylonem, et posuit eum in domo carceris usque ad diem mortis eius.	2020-04-20	Prophetia_Ieremiae
1100001046	in mense autem quinto, decima mensis, ipse est annus nonusdecimus nabuchodonosor regis babylonis, venit nabuzardan princeps militiae, qui stabat coram rege babylonis, in ierusalem,et incendit domum domini, et domum regis, et omnes domos ierusalem: et omnem domum magnam igni combussit:et totum murum ierusalem per circuitum destruxit cunctus exercitus chaldaeorum qui erat cum magistro militiae.	2020-04-20	Prophetia_Ieremiae
1100001047	de pauperibus autem populi, et de reliquo vulgo quod remanserat in civitate, et de perfugis qui transfugerant ad regem babylonis, et ceteros de multitudine transtulit nabuzardan princeps militiae.	2020-04-20	Prophetia_Ieremiae
1100001048	de pauperibus vero terrae reliquit nabuzardan princeps militiae vinitores et agricolas.	2020-04-20	Prophetia_Ieremiae
1100001049	columnas quoque aereas quae erant in domo domini, et bases, et mare aeneum quod erat in domo domini, confregerunt chaldaei, et tulerunt omne aes eorum in babylonem,et lebetes, et creagras, et psalteria, et phialas, et mortariola, et omnia vasa aerea quae in ministerio fuerant, tulerunt:et hydrias, et thymiamateria, et urceos, et pelves, et candelabra, et mortaria, et cyathos, quotquot aurea, aurea, et quotquot argentea, argentea, tulit magister militiae:et columnas duas, et mare unum, et vitulos duodecim aereos qui erant sub basibus quas fecerat rex salomon in domo domini.  non erat pondus aeris omnium horum vasorum.	2020-04-20	Prophetia_Ieremiae
1100001050	de columnis autem decem et octo cubiti altitudinis erant in columna una, et funiculus duodecim cubitorum circuibat eam: porro grossitudo eius quatuor digitorum, et intrinsecus cava erat.	2020-04-20	Prophetia_Ieremiae
1100001051	et capitella super utramque aerea: altitudo capitelli unius quinque cubitorum, et retiacula et malogranata super coronam in circuitu, omnia aerea: similiter columnae secundae, et malogranata.	2020-04-20	Prophetia_Ieremiae
1100001052	et fuerunt malogranata nonaginta sex dependentia: et omnia malogranata centum, retiaculis circumdabantur.	2020-04-20	Prophetia_Ieremiae
1100001053	et tulit magister militiae saraiam sacerdotem primum, et sophoniam sacerdotem secundum, et tres custodes vestibuli:et de civitate tulit eunuchum unum, qui erat praepositus super viros bellatores: et septem viros de his qui videbant faciem regis, qui inventi sunt in civitate: et scribam principem militum, qui probabat tyrones: et sexaginta viros de populo terrae, qui inventi sunt in medio civitatis.	2020-04-20	Prophetia_Ieremiae
1100001054	tulit autem eos nabuzardan magister militiae, et duxit eos ad regem babylonis in reblatha:et percussit eos rex babylonis, et interfecit eos in reblatha in terra emath: et translatus est iuda de terra sua.	2020-04-20	Prophetia_Ieremiae
1100001055	iste est populus quem transtulit nabuchodonosor: in anno septimo, iudaeos tria millia et viginti tres:in anno octavodecimo nabuchodonosor, de ierusalem animas octingentas triginta duas:in anno vigesimo tertio nabuchodonosor, transtulit nabuzardan magister militiae animas iudaeorum septingentas quadraginta quinque.  omnes ergo animae, quatuor millia sexcentae.	2020-04-20	Prophetia_Ieremiae
1100001056	et factum est in trigesimo septimo anno transmigrationis ioachin regis iuda, duodecimo mense, vigesima quinta mensis, elevavit evilmerodach rex babylonis, ipso anno regni sui, caput ioachin regis iuda, et eduxit eum de domo carceris.	2020-04-20	Prophetia_Ieremiae
1100001057	et locutus est cum eo bona, et posuit thronum eius super thronos regum qui erant post se in babylone.	2020-04-20	Prophetia_Ieremiae
1100001058	et mutavit vestimenta carceris eius, et comedebat panem coram eo semper cunctis diebus vitae suae.	2020-04-20	Prophetia_Ieremiae
1100001059	et cibaria eius, cibaria perpetua dabantur ei a rege babylonis, statuta per singulos dies, usque ad diem mortis suae, cunctis diebus vitae eius.	2020-04-20	Prophetia_Ieremiae
