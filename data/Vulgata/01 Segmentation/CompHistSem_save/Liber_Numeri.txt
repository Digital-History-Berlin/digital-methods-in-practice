1100000001	liber numeri caput 1 locutusque est dominus ad moysen in deserto sinai in tabernaculo foederis, prima die mensis secundi, anno altero egressionis eorum ex aegypto, dicens:tollite summam universae congregationis filiorum israel per cognationes et domos suas, et nomina singulorum, quidquid sexus est masculinia vigesimo anno et supra, omnium virorum fortium ex israel, et numerabitis eos per turmas suas, tu et aaron.	2020-04-20	Liber_Numeri
1100000002	eruntque vobiscum principes tribuum ac domorum in cognationibus suis,quorum ista sunt nomina: de ruben, elisur, filius sedeur;de simeon, salamiel filius surisaddai;de iuda, nahasson filius aminadab;de issachar, nathanael filius suar;de zabulon, eliab filius helon;filiorum autem ioseph, de ephraim, elisama filius ammiud; de manasse, gamaliel filius phadassur;de beniamin, abidan filius gedeonis;de dan, ahiezer filius ammisaddai;de aser, phegiel filius ochran;de gad, eliasaph filius duel;de nephthali, ahira filius enan.	2020-04-20	Liber_Numeri
1100000003	hi nobilissimi principes multitudinis per tribus et cognationes suas, et capita exercitus israel,quos tulerunt moyses et aaron cum omni vulgi multitudine:et congregaverunt primo die mensis secundi, recensentes eos per cognationes, et domos, ac familias, et capita, et nomina singulorum a vigesimo anno et supra,sicut praeceperat dominus moysi.  numeratique sunt in deserto sinai.	2020-04-20	Liber_Numeri
1100000004	de ruben primogenito israelis per generationes et familias ac domos suas, et nomina capitum singulorum, omne quod sexus est masculini a vigesimo anno et supra, procedentium ad bellum,quadraginta sex millia quingenti.	2020-04-20	Liber_Numeri
1100000005	de filiis simeon per generationes et familias ac domos cognationum suarum recensiti sunt per nomina et capita singulorum, omne quod sexus est masculini a vigesimo anno et supra, procedentium ad bellum,quinquaginta novem millia trecenti.	2020-04-20	Liber_Numeri
1100000006	de filiis gad per generationes et familias ac domos cognationum suarum recensiti sunt per nomina singulorum a viginti annis et supra, omnes qui ad bella procederent,quadraginta quinque millia sexcenti quinquaginta.	2020-04-20	Liber_Numeri
1100000007	de filiis iuda per generationes et familias ac domos cognationum suarum, per nomina singulorum a vigesimo anno et supra, omnes qui poterant ad bella procedere,recensiti sunt septuaginta quatuor millia sexcenti.	2020-04-20	Liber_Numeri
1100000008	de filiis issachar, per generationes et familias ac domos cognationum suarum, per nomina singulorum a vigesimo anno et supra, omnes qui ad bella procederent,recensiti sunt quinquaginta quatuor millia quadringenti.	2020-04-20	Liber_Numeri
1100000009	de filiis zabulon per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,quinquaginta septem millia quadringenti.	2020-04-20	Liber_Numeri
1100000010	de filiis ioseph, filiorum ephraim per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,quadraginta millia quingenti.	2020-04-20	Liber_Numeri
1100000011	porro filiorum manasse per generationes et familias ac domos cognationum suarum recensiti sunt per nomina singulorum a viginti annis et supra, omnes qui poterant ad bella procedere,triginta duo millia ducenti.	2020-04-20	Liber_Numeri
1100000012	de filiis beniamin per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,triginta quinque millia quadringenti.	2020-04-20	Liber_Numeri
1100000013	de filiis dan per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,sexaginta duo millia septingenti.	2020-04-20	Liber_Numeri
1100000014	de filiis aser per generationes et familias ac domos cognationum suarum recensiti sunt per nomina singulorum a vigesimo anno et supra, omnes qui poterant ad bella procedere,quadraginta millia et mille quingenti.	2020-04-20	Liber_Numeri
1100000015	de filiis nephthali per generationes et familias ac domos cognationum suarum recensiti sunt nominibus singulorum a vigesimo anno et supra, omnes qui poterant ad bella procedere,quinquaginta tria millia quadringenti.	2020-04-20	Liber_Numeri
1100000016	hi sunt, quos numeraverunt moyses et aaron, et duodecim principes israel, singulos per domos cognationum suarum.	2020-04-20	Liber_Numeri
1100000017	fueruntque omnis numerus filiorum israel per domos et familias suas a vigesimo anno et supra, qui poterant ad bella procedere,sexcenta tria millia virorum quingenti quinquaginta.	2020-04-20	Liber_Numeri
1100000018	levitae autem in tribu familiarum suarum non sunt numerati cum eis.	2020-04-20	Liber_Numeri
1100000019	locutusque est dominus ad moysen, dicens:tribum levi noli numerare, neque pones summam eorum cum filiis israel:sed constitue eos super tabernaculum testimonii et cuncta vasa eius, et quidquid ad caeremonias pertinet.  ipsi portabunt tabernaculum et omnia utensilia eius: et erunt in ministerio, ac per gyrum tabernaculi metabuntur.	2020-04-20	Liber_Numeri
1100000020	cum proficiscendum fuerit, deponent levitae tabernaculum; cum castrametandum, erigent.  quisquis externorum accesserit, occidetur.	2020-04-20	Liber_Numeri
1100000021	metabuntur autem castra filii israel unusquisque per turmas et cuneos atque exercitum suum.	2020-04-20	Liber_Numeri
1100000022	porro levitae per gyrum tabernaculi figent tentoria, ne fiat indignatio super multitudinem filiorum israel, et excubabunt in custodiis tabernaculi testimonii.	2020-04-20	Liber_Numeri
1100000023	fecerunt ergo filii israel iuxta omnia quae praeceperat dominus moysi.	2020-04-20	Liber_Numeri
1100000024	caput 2 locutusque est dominus ad moysen et aaron, dicens:singuli per turmas, signa, atque vexilla, et domos cognationum suarum, castrametabuntur filii israel, per gyrum tabernaculi foederis.	2020-04-20	Liber_Numeri
1100000025	ad orientem iudas figet tentoria per turmas exercitus sui: eritque princeps filiorum eius nahasson filius aminadab.	2020-04-20	Liber_Numeri
1100000026	et omnis de stirpe eius summa pugnantium, septuaginta quatuor millia sexcenti.	2020-04-20	Liber_Numeri
1100000027	iuxta eum castrametati sunt de tribu issachar, quorum princeps fuit nathanael filius suar.	2020-04-20	Liber_Numeri
1100000028	et omnis numerus pugnatorum eius quinquaginta quatuor millia quadringenti.	2020-04-20	Liber_Numeri
1100000029	in tribu zabulon princeps fuit eliab filius helon.	2020-04-20	Liber_Numeri
1100000030	omnis de stirpe eius exercitus pugnatorum, quinquaginta septem millia quadringenti.	2020-04-20	Liber_Numeri
1100000031	universi qui in castris iudae enumerati sunt, fuerunt centum octoginta sex millia quadringenti: et per turmas suas primi egredientur.	2020-04-20	Liber_Numeri
1100000032	in castris filiorum ruben ad meridianam plagam erit princeps elisur filius sedeur.	2020-04-20	Liber_Numeri
1100000033	et cunctus exercitus pugnatorum eius qui numerati sunt, quadraginta sex millia quingenti.	2020-04-20	Liber_Numeri
1100000034	iuxta eum castrametati sunt de tribu simeon: quorum princeps fuit salamiel filius surisaddai.	2020-04-20	Liber_Numeri
1100000035	et cunctus exercitus pugnatorum eius qui numerati sunt, quinquaginta novem millia trecenti.	2020-04-20	Liber_Numeri
1100000036	in tribu gad princeps fuit eliasaph filius duel.	2020-04-20	Liber_Numeri
1100000037	et cunctus exercitus pugnatorum eius, qui numerati sunt, quadraginta quinque millia sexcenti quinquaginta.	2020-04-20	Liber_Numeri
1100000038	omnes qui recensiti sunt in castris ruben, centum quinquaginta millia et mille quadringenti quinquaginta per turmas suas: in secundo loco proficiscentur.	2020-04-20	Liber_Numeri
1100000039	levabitur autem tabernaculum testimonii per officia levitarum, et turmas eorum: quomodo erigetur, ita et deponetur.  singuli per loca et ordines suos proficiscentur.	2020-04-20	Liber_Numeri
1100000040	ad occidentalem plagam erunt castra filiorum ephraim, quorum princeps fuit elisama filius ammiud.	2020-04-20	Liber_Numeri
1100000041	cunctus exercitus pugnatorum eius, qui numerati sunt, quadraginta millia quingenti.	2020-04-20	Liber_Numeri
1100000042	et cum eis tribus filiorum manasse, quorum princeps fuit gamaliel filius phadassur.	2020-04-20	Liber_Numeri
1100000043	cunctusque exercitus pugnatorum eius, qui numerati sunt, triginta duo millia ducenti.	2020-04-20	Liber_Numeri
1100000044	in tribu filiorum beniamin princeps fuit abidan filius gedeonis.	2020-04-20	Liber_Numeri
1100000045	et cunctus exercitus pugnatorum eius, qui recensiti sunt, triginta quinque millia quadringenti.	2020-04-20	Liber_Numeri
1100000046	omnes qui numerati sunt in castris ephraim, centum octo millia centum per turmas suas: tertii proficiscentur.	2020-04-20	Liber_Numeri
1100000047	ad aquilonis partem castrametati sunt filii dan: quorum princeps fuit ahiezer filius ammisaddai.	2020-04-20	Liber_Numeri
1100000048	cunctus exercitus pugnatorum eius, qui numerati sunt, sexaginta duo millia septingenti.	2020-04-20	Liber_Numeri
1100000049	iuxta eum fixere tentoria de tribu aser: quorum princeps fuit phegiel filius ochran.	2020-04-20	Liber_Numeri
1100000050	cunctus exercitus pugnatorum eius, qui numerati sunt, quadraginta millia et mille quingenti.	2020-04-20	Liber_Numeri
1100000051	de tribu filiorum nephthali princeps fuit ahira filius enan.	2020-04-20	Liber_Numeri
1100000052	cunctus exercitus pugnatorum eius, quinquaginta tria millia quadringenti.	2020-04-20	Liber_Numeri
1100000053	omnes qui numerati sunt in castris dan, fuerunt centum quinquaginta septem millia sexcenti: et novissimi proficiscentur.	2020-04-20	Liber_Numeri
1100000054	hic numerus filiorum israel, per domos cognationum suarum et turmas divisi exercitus, sexcenta tria millia quingenti quinquaginta.	2020-04-20	Liber_Numeri
1100000055	levitae autem non sunt numerati inter filios israel: sic enim praeceperat dominus moysi.	2020-04-20	Liber_Numeri
1100000056	feceruntque filii israel iuxta omnia quae mandaverat dominus.  castrametati sunt per turmas suas, et profecti per familias ac domos patrum suorum.	2020-04-20	Liber_Numeri
1100000057	caput 3 hae sunt generationes aaron et moysi in die qua locutus est dominus ad moysen in monte sinai.	2020-04-20	Liber_Numeri
1100000058	et haec nomina filiorum aaron: primogenitus eius nadab, deinde abiu, et eleazar, et ithamar.	2020-04-20	Liber_Numeri
1100000059	haec nomina filiorum aaron sacerdotum qui uncti sunt, et quorum repletae et consecratae manus ut sacerdotio fungerentur.	2020-04-20	Liber_Numeri
1100000060	mortui sunt enim nadab et abiu cum offerrent ignem alienum in conspectu domini in deserto sinai, absque liberis: functique sunt sacerdotio eleazar et ithamar coram aaron patre suo.	2020-04-20	Liber_Numeri
1100000061	locutusque est dominus ad moysen, dicens:applica tribum levi, et fac stare in conspectu aaron sacerdotis ut ministrent ei, et excubent,et observent quidquid ad cultum pertinet multitudinis coram tabernaculo testimonii,et custodiant vasa tabernaculi, servientes in ministerio eius.	2020-04-20	Liber_Numeri
1100000062	dabisque dono levitasaaron et filiis eius, quibus traditi sunt a filiis israel.  aaron autem et filios eius constitues super cultum sacerdotii.  externus, qui ad ministrandum accesserit, morietur.	2020-04-20	Liber_Numeri
1100000063	locutusque est dominus ad moysen, dicens:ego tuli levitas a filiis israel pro omni primogenito, qui aperit vulvam in filiis israel, eruntque levitae mei.	2020-04-20	Liber_Numeri
1100000064	meum est enim omne primogenitum: ex quo percussi primogenitos in terra aegypti, sanctificavi mihi quidquid primum nascitur in israel: ab homine usque ad pecus, mei sunt.  ego dominus.	2020-04-20	Liber_Numeri
1100000065	locutusque est dominus ad moysen in deserto sinai, dicens:numera filios levi per domos patrum suorum et familias, omnem masculum ab uno mense et supra.	2020-04-20	Liber_Numeri
1100000066	numeravit moyses, ut praeceperat dominus,et inventi sunt filii levi per nomina sua, gerson et caath et merari.	2020-04-20	Liber_Numeri
1100000067	filii gerson: lebni et semei.	2020-04-20	Liber_Numeri
1100000068	filii caath: amram et iesaar, hebron et oziel.	2020-04-20	Liber_Numeri
1100000069	filii merari: moholi et musi.	2020-04-20	Liber_Numeri
1100000070	de gerson fuere familiae duae, lebnitica, et semeitica:quarum numeratus est populus sexus masculini ab uno mense et supra, septem millia quingenti.	2020-04-20	Liber_Numeri
1100000071	hi post tabernaculum metabuntur ad occidentem,sub principe eliasaph filio lael.	2020-04-20	Liber_Numeri
1100000072	et habebunt excubias in tabernaculo foederis,ipsum tabernaculum et operimentum eius, tentorium quod trahitur ante fores tecti foederis, et cortinas atrii: tentorium quoque quod appenditur in introitu atrii tabernaculi, et quidquid ad ritum altaris pertinet, funes tabernaculi et omnia utensilia eius.	2020-04-20	Liber_Numeri
1100000073	cognatio caath habebit populos amramitas et iesaaritas et hebronitas et ozielitas.  hae sunt familiae caathitarum recensitae per nomina sua.	2020-04-20	Liber_Numeri
1100000074	omnes generis masculini ab uno mense et supra, octo millia sexcenti habebunt excubias sanctuarii,et castrametabuntur ad meridianam plagam.	2020-04-20	Liber_Numeri
1100000075	princepsque eorum erit elisaphan filius oziel:et custodient arcam, mensamque et candelabrum, altaria et vasa sanctuarii, in quibus ministratur, et velum, cunctamque huiuscemodi supellectilem.	2020-04-20	Liber_Numeri
1100000076	princeps autem principum levitarum eleazar filius aaron sacerdotis, erit super excubitores custodiae sanctuarii.	2020-04-20	Liber_Numeri
1100000077	at vero de merari erunt populi moholitae et musitae recensiti per nomina sua:omnes generis masculini ab uno mense et supra, sex millia ducenti.	2020-04-20	Liber_Numeri
1100000078	princeps eorum suriel filius abihaiel: in plaga septentrionali castrametabuntur.	2020-04-20	Liber_Numeri
1100000079	erunt sub custodia eorum tabulae tabernaculi et vectes, et columnae ac bases earum, et omnia quae ad cultum huiuscemodi pertinent:columnaeque atrii per circuitum cum basibus suis, et paxilli cum funibus.	2020-04-20	Liber_Numeri
1100000080	castrametabuntur ante tabernaculum foederis, id est, ad orientalem plagam, moyses et aaron cum filiis suis, habentes custodiam sanctuarii in medio filiorum israel.  quisquis alienus accesserit, morietur.	2020-04-20	Liber_Numeri
1100000081	omnes levitae, quos numeraverunt moyses et aaron iuxta praeceptum domini per familias suas in genere masculino a mense uno et supra, fuerunt viginti duo millia.	2020-04-20	Liber_Numeri
1100000082	et ait dominus ad moysen: numera primogenitos sexus masculini de filiis israel ab uno mense et supra, et habebis summam eorum.	2020-04-20	Liber_Numeri
1100000083	tollesque levitas mihi pro omni primogenito filiorum israel: ego sum dominus: et pecora eorum pro universis primogenitis pecorum filiorum israel.	2020-04-20	Liber_Numeri
1100000084	recensuit moyses, sicut praeceperat dominus, primogenitos filiorum israel:et fuerunt masculi per nomina sua, a mense uno et supra, viginti duo millia ducenti septuaginta tres.	2020-04-20	Liber_Numeri
1100000085	locutusque est dominus ad moysen, dicens:tolle levitas pro primogenitis filiorum israel, et pecora levitarum pro pecoribus eorum, eruntque levitae mei.  ego sum dominus.	2020-04-20	Liber_Numeri
1100000086	in pretio autem ducentorum septuaginta trium, qui excedunt numerum levitarum de primogenitis filiorum israel,accipies quinque siclos per singula capita ad mensuram sanctuarii (siclus habet viginti obolos):dabisque pecuniam aaron et filiis eius pretium eorum qui supra sunt.	2020-04-20	Liber_Numeri
1100000087	tulit igitur moyses pecuniam eorum, qui fuerant amplius, et quos redemerant a levitis,pro primogenitis filiorum israel, mille trecentorum sexaginta quinque siclorum iuxta pondus sanctuarii:et dedit eam aaron et filiis eius iuxta verbum quod praeceperat sibi dominus.	2020-04-20	Liber_Numeri
1100000088	caput 4 locutusque est dominus ad moysen et aaron, dicens:tolle summam filiorum caath de medio levitarum per domos et familias suas,a trigesimo anno et supra, usque ad quinquagesimum annum, omnium qui ingrediuntur ut stent et ministrent in tabernaculo foederis.	2020-04-20	Liber_Numeri
1100000089	hic est cultus filiorum caath: tabernaculum foederis, et sanctum sanctorumingredientur aaron et filii eius, quando movenda sunt castra, et deponent velum quod pendet ante fores, involventque eo arcam testimonii,et operient rursum velamine ianthinarum pellium, extendentque desuper pallium totum hyacinthinum, et inducent vectes.	2020-04-20	Liber_Numeri
1100000090	mensam quoque propositionis involvent hyacinthino pallio, et ponent cum ea thuribula et mortariola, cyathos et crateras ad liba fundenda: panes semper in ea erunt:extendentque desuper pallium coccineum, quod rursum operient velamento ianthinarum pellium, et inducent vectes.	2020-04-20	Liber_Numeri
1100000091	sument et pallium hyacinthinum, quo operient candelabrum cum lucernis et forcipibus suis et emunctoriis et cunctis vasis olei, quae ad concinnandas lucernas necessaria sunt:et super omnia ponent operimentum ianthinarum pellium, et inducent vectes.	2020-04-20	Liber_Numeri
1100000092	necnon et altare aureum involvent hyacinthino vestimento, et extendent desuper operimentum ianthinarum pellium, inducentque vectes.	2020-04-20	Liber_Numeri
1100000093	omnia vasa, quibus ministratur in sanctuario, involvent hyacinthino pallio, et extendent desuper operimentum ianthinarum pellium, inducentque vectes.	2020-04-20	Liber_Numeri
1100000094	sed et altare mundabunt cinere, et involvent illud purpureo vestimento,ponentque cum eo omnia vasa, quibus in ministerio eius utuntur, id est, ignium receptacula, fuscinulas ac tridentes, uncinos et batilla.  cuncta vasa altaris operient simul velamine ianthinarum pellium, et inducent vectes.	2020-04-20	Liber_Numeri
1100000095	cumque involverint aaron et filii eius sanctuarium et omnia vasa eius in commotione castrorum, tunc intrabunt filii caath ut portent involuta: et non tangent vasa sanctuarii, ne moriantur.  ista sunt onera filiorum caath in tabernaculo foederis:super quos erit eleazar filius aaron sacerdotis, ad cuius curam pertinet oleum ad concinnandas lucernas, et compositionis incensum, et sacrificium, quod semper offertur, et oleum unctionis, et quidquid ad cultum tabernaculi pertinet, omniumque vasorum, quae in sanctuario sunt.	2020-04-20	Liber_Numeri
1100000096	locutusque est dominus ad moysen et aaron, dicens:nolite perdere populum caath de medio levitarum:sed hoc facite eis, ut vivant, et non moriantur, si tetigerint sancta sanctorum.  aaron et filii eius intrabunt, ipsique disponent opera singulorum, et divident quid portare quis debeat.	2020-04-20	Liber_Numeri
1100000097	alii nulla curiositate videant quae sunt in sanctuario priusquam involvantur, alioquin morientur.	2020-04-20	Liber_Numeri
1100000098	locutusque est dominus ad moysen, dicens:tolle summam etiam filiorum gerson per domos ac familias et cognationes suas,a triginta annis et supra, usque ad annos quinquaginta.  numera omnes qui ingrediuntur et ministrant in tabernaculo foederis.	2020-04-20	Liber_Numeri
1100000099	hoc est officium familiae gersonitarum,ut portent cortinas tabernaculi et tectum foederis, operimentum aliud, et super omnia velamen ianthinum tentoriumque quod pendet in introitu tabernaculi foederis,cortinas atrii, et velum in introitu quod est ante tabernaculum.  omnia quae ad altare pertinent, funiculos, et vasa ministerii,iubente aaron et filiis eius, portabunt filii gerson: et scient singuli cui debeant oneri mancipari.	2020-04-20	Liber_Numeri
1100000100	hic est cultus familiae gersonitarum in tabernaculo foederis, eruntque sub manu ithamar filii aaron sacerdotis.	2020-04-20	Liber_Numeri
1100000101	filios quoque merari per familias et domos patrum suorum recensebis,a triginta annis et supra, usque ad annos quinquaginta, omnes qui ingrediuntur ad officium ministerii sui et cultum foederis testimonii.	2020-04-20	Liber_Numeri
1100000102	haec sunt onera eorum: portabunt tabulas tabernaculi et vectes eius, columnas ac bases earum,columnas quoque atrii per circuitum cum basibus et paxillis et funibus suis.  omnia vasa et supellectilem ad numerum accipient, sicque portabunt.	2020-04-20	Liber_Numeri
1100000103	hoc est officium familiae meraritarum et ministerium in tabernaculo foederis: eruntque sub manu ithamar filii aaron sacerdotis.	2020-04-20	Liber_Numeri
1100000104	recensuerunt igitur moyses et aaron et principes synagogae filios caath per cognationes et domos patrum suorum,a triginta annis et supra, usque ad annum quinquagesimum, omnes qui ingrediuntur ad ministerium tabernaculi foederis:et inventi sunt duo millia septingenti quinquaginta.	2020-04-20	Liber_Numeri
1100000105	hic est numerus populi caath qui intrant tabernaculum foederis: hos numeravit moyses et aaron iuxta sermonem domini per manum moysi.	2020-04-20	Liber_Numeri
1100000106	numerati sunt et filii gerson per cognationes et domos patrum suorum,a triginta annos et supra, usque ad quinquagesimum annum, omnes qui ingrediuntur ut ministrent in tabernaculo foederis:et inventi sunt duo millia sexcenti triginta.	2020-04-20	Liber_Numeri
1100000107	hic est populus gersonitarum, quos numeraverunt moyses et aaron iuxta verbum domini.	2020-04-20	Liber_Numeri
1100000108	numerati sunt et filii merari per cognationes et domos patrum suorum,a triginta annis et supra, usque ad annum quinquagesimum, omnes qui ingrediuntur ad explendos ritus tabernaculi foederis:et inventi sunt tria millia ducenti.	2020-04-20	Liber_Numeri
1100000109	hic est numerus filiorum merari, quos recensuerunt moyses et aaron iuxta imperium domini per manum moysi.	2020-04-20	Liber_Numeri
1100000110	omnes qui recensiti sunt de levitis, et quos recenseri fecit ad nomen moyses et aaron, et principes israel per cognationes et domos patrum suorum,a triginta annis et supra, usque ad annum quinquagesimum, ingredientes ad ministerium tabernaculi, et onera portanda,fuerunt simul octo millia quingenti octoginta.	2020-04-20	Liber_Numeri
1100000111	iuxta verbum domini recensuit eos moyses, unumquemque iuxta officium et onera sua, sicut praeceperat ei dominus.	2020-04-20	Liber_Numeri
1100000112	caput 5 locutusque est dominus ad moysen, dicens:praecipe filiis israel, ut eiiciant de castris omnem leprosum, et qui semine fluit, pollutusque est super mortuo:tam masculum quam feminam eiicite de castris, ne contaminent ea cum habitaverint vobiscum.	2020-04-20	Liber_Numeri
1100000113	feceruntque ita filii israel, et eiecerunt eos extra castra, sicut locutus erat dominus moysi.	2020-04-20	Liber_Numeri
1100000114	locutusque est dominus ad moysen, dicens:loquere ad filios israel: vir, sive mulier, cum fecerint ex omnibus peccatis, quae solent hominibus accidere, et per negligentiam transgressi fuerint mandatum domini, atque deliquerint,confitebuntur peccatum suum, et reddent ipsum caput, quintamque partem desuper, ei in quem peccaverint.	2020-04-20	Liber_Numeri
1100000115	sin autem non fuerit qui recipiat, dabunt domino, et erit sacerdotis, excepto ariete, qui offertur pro expiatione, ut sit placabilis hostia.	2020-04-20	Liber_Numeri
1100000116	omnes quoque primitiae, quas offerunt filii israel, ad sacerdotem pertinent:et quidquid in sanctuarium offertur a singulis, et traditur manibus sacerdotis, ipsius erit.	2020-04-20	Liber_Numeri
1100000117	locutusque est dominus ad moysen, dicens:loquere ad filios israel, et dices ad eos: vir cuius uxor erraverit, maritumque contemnensdormierit cum altero viro, et hoc maritus deprehendere non quiverit, sed latet adulterium, et testibus argui non potest, quia non est inventa in stupro:si spiritus zelotypiae concitaverit virum contra uxorem suam, quae vel polluta est, vel falsa suspicione appetitur:adducet eam ad sacerdotem, et offeret oblationem pro illa, decimam partem sati farinae hordeaceae: non fundet super eam oleum, nec imponet thus: quia sacrificium zelotypiae est, et oblatio investigans adulterium.	2020-04-20	Liber_Numeri
1100000118	offeret igitur eam sacerdos, et statuet coram domino,assumetque aquam sanctam in vase fictili, et pauxillum terrae de pavimento tabernaculi mittet in eam.	2020-04-20	Liber_Numeri
1100000119	cumque steterit mulier in conspectu domini, discooperiet caput eius, et ponet super manus illius sacrificium recordationis, et oblationem zelotypiae: ipse autem tenebit aquas amarissimas, in quibus cum execratione maledicta congessit.	2020-04-20	Liber_Numeri
1100000120	adiurabitque eam, et dicet: si non dormivit vir alienus tecum, et si non polluta es deserto mariti thoro, non te nocebunt aquae istae amarissimae, in quas maledicta congessi.	2020-04-20	Liber_Numeri
1100000121	sin autem declinasti a viro tuo, atque polluta es, et concubuisti cum altero viro:his maledictionibus subiacebis: det te dominus in maledictionem, exemplumque cunctorum in populo suo: putrescere faciat femur tuum, et tumens uterus tuus disrumpatur.	2020-04-20	Liber_Numeri
1100000122	ingrediantur aquae maledictae in ventrem tuum, et utero tumescente putrescat femur.  et respondebit mulier: amen, amen.	2020-04-20	Liber_Numeri
1100000123	scribetque sacerdos in libello ista maledicta, et delebit ea aquis amarissimis, in quas maledicta congessit,et dabit ei bibere.  quas cum exhauserit,tollet sacerdos de manu eius sacrificium zelotypiae, et elevabit illud coram domino, imponetque illud super altare, ita dumtaxat ut prius:pugillum sacrificii tollat de eo, quod offertur, et incendat super altare: et sic potum det mulieri aquas amarissimas.	2020-04-20	Liber_Numeri
1100000124	quas cum biberit, si polluta est, et contempto viro adulterii rea, pertransibunt eam aquae maledictionis, et inflato ventre, computrescet femur: eritque mulier in maledictionem, et in exemplum omni populo.	2020-04-20	Liber_Numeri
1100000125	quod si polluta non fuerit, erit innoxia, et faciet liberos.	2020-04-20	Liber_Numeri
1100000126	ista est lex zelotypiae.  si declinaverit mulier a viro suo, et si polluta fuerit,maritusque zelotypiae spiritu concitatus adduxerit eam in conspectu domini, et fecerit ei sacerdos iuxta omnia quae scripta sunt:maritus absque culpa erit, et illa recipiet iniquitatem suam.	2020-04-20	Liber_Numeri
1100000127	caput 6 locutusque est dominus ad moysen, dicens:loquere ad filios israel, et dices ad eos: vir, sive mulier, cum fecerint votum ut sanctificentur, et se voluerint domino consecrare:a vino, et omni quod inebriare potest, abstinebunt.  acetum ex vino, et ex qualibet alia potione, et quidquid de uva exprimitur, non bibent: uvas recentes siccasque non comedentcunctis diebus quibus ex voto domino consecrantur: quidquid ex vinea esse potest, ab uva passa usque ad acinum non comedent.	2020-04-20	Liber_Numeri
1100000128	omni tempore separationis suae novacula non transibit per caput eius usque ad completum diem, quo domino consecratur.  sanctus erit, crescente caesarie capitis eius.	2020-04-20	Liber_Numeri
1100000129	omni tempore consecrationis suae, super mortuum non ingredietur,nec super patris quidem et matris et fratris sororisque funere contaminabitur, quia consecratio dei sui super caput eius est.	2020-04-20	Liber_Numeri
1100000130	omnibus diebus separationis suae sanctus erit domino.	2020-04-20	Liber_Numeri
1100000131	sin autem mortuus fuerit subito quispiam coram eo, polluetur caput consecrationis eius: quod radet illico in eadem die purgationis suae, et rursum septima.	2020-04-20	Liber_Numeri
1100000132	in octava autem die offeret duos turtures, vel duos pullos columbae sacerdoti in introitu foederis testimonii.	2020-04-20	Liber_Numeri
1100000133	facietque sacerdos unum pro peccato, et alterum in holocaustum, et deprecabitur pro eo, quia peccavit super mortuo: sanctificabitque caput eius in die illo:et consecrabit domino dies separationis illius, offerens agnum anniculum pro peccato: ita tamen ut dies priores irriti fiant, quoniam polluta est sanctificatio eius.	2020-04-20	Liber_Numeri
1100000134	ista est lex consecrationis.  cum dies, quos ex voto decreverat, complebuntur, adducet eum ad ostium tabernaculi foederis,et offeret oblationes eius domino, agnum anniculum immaculatum in holocaustum, et ovem anniculam immaculatam pro peccato, et arietem immaculatum, hostiam pacificam,canistrum quoque panum azymorum qui conspersi sint oleo, et lagana absque fermento uncta oleo, ac libamina singulorum:quae offeret sacerdos coram domino, et faciet tam pro peccato, quam in holocaustum.	2020-04-20	Liber_Numeri
1100000135	arietem vero immolabit hostiam pacificam domino, offerens simul canistrum azymorum, et libamenta quae ex more debentur.	2020-04-20	Liber_Numeri
1100000136	tunc radetur nazaraeus ante ostium tabernaculi foederis caesarie consecrationis suae: tolletque capillos eius, et ponet super ignem, qui est suppositus sacrificio pacificorum:et armum coctum arietis, tortamque absque fermento unam de canistro, et laganum azymum unum, et tradet in manus nazaraei, postquam rasum fuerit caput eius.	2020-04-20	Liber_Numeri
1100000137	susceptaque rursum ab eo, elevabit in conspectu domini: et sanctificata sacerdotis erunt, sicut pectusculum, quod separari iussum est, et femur.  post haec, potest bibere nazaraeus vinum.	2020-04-20	Liber_Numeri
1100000138	ista est lex nazaraei, cum voverit oblationem suam domino tempore consecrationis suae, exceptis his, quae invenerit manus eius: iuxta quod mente devoverat, ita faciet ad perfectionem sanctificationis suae.	2020-04-20	Liber_Numeri
1100000139	locutusque est dominus ad moysen, dicens:loquere aaron et filiis eius: sic benedicetis filiis israel, et dicetis eis:benedicat tibi dominus, et custodiat te.	2020-04-20	Liber_Numeri
1100000140	ostendat dominus faciem suam tibi, et misereatur tui.	2020-04-20	Liber_Numeri
1100000141	convertat dominus vultum suum ad te, et det tibi pacem.	2020-04-20	Liber_Numeri
1100000142	invocabuntque nomen meum super filios israel, et ego benedicam eis.	2020-04-20	Liber_Numeri
1100000143	caput 7 factum est autem in die qua complevit moyses tabernaculum, et erexit illud, unxitque et sanctificavit cum omnibus vasis suis, altare similiter et omnia vasa eius:obtulerunt principes israel et capita familiarum, qui erant per singulas tribus, praefectique eorum, qui numerati fuerant,munera coram domino sex plaustra tecta cum duodecim bobus.  unum plaustrum obtulere duo duces, et unum bovem singuli, obtuleruntque ea in conspectu tabernaculi.	2020-04-20	Liber_Numeri
1100000144	ait autem dominus ad moysen:suscipe ab eis ut serviant in ministerio tabernaculi, et trades ea levitis iuxta ordinem ministerii sui.	2020-04-20	Liber_Numeri
1100000145	itaque cum suscepisset moyses plaustra et boves, tradidit eos levitis.	2020-04-20	Liber_Numeri
1100000146	duo plaustra et quatuor boves dedit filiis gerson, iuxta id quod habebant necessarium.	2020-04-20	Liber_Numeri
1100000147	quatuor alia plaustra et octo boves dedit filiis merari secundum officia et cultum suum, sub manu ithamar filii aaron sacerdotis.	2020-04-20	Liber_Numeri
1100000148	filiis autem caath non dedit plaustra et boves: quia in sanctuario serviunt, et onera propriis portant humeris.	2020-04-20	Liber_Numeri
1100000149	igitur obtulerunt duces in dedicationem altaris, die qua unctum est, oblationem suam ante altare.	2020-04-20	Liber_Numeri
1100000150	dixitque dominus ad moysen: singuli duces per singulos dies offerant munera in dedicationem altaris.	2020-04-20	Liber_Numeri
1100000151	primo die obtulit oblationem suam nahasson filius aminadab de tribu iuda:fueruntque in ea acetabulum argenteum pondo centum triginta siclorum, phiala argentea habens septuaginta siclos, iuxta pondus sanctuarii, utrumque plenum simila conspersa oleo in sacrificium:mortariolum ex decem siclis aureis plenum incenso:bovem de armento, et arietem, et agnum anniculum in holocaustum:hircumque pro peccato:et in sacrificio pacificorum boves duos, arietes quinque, hircos quinque, agnos anniculos quinque.  haec est oblatio nahasson filii aminadab.	2020-04-20	Liber_Numeri
1100000152	secundo die obtulit nathanael filius suar, dux de tribu issachar,acetabulum argenteum appendens centum triginta siclos, phialam argenteam habentem septuaginta siclos, iuxta pondus sanctuarii, utrumque plenum simila conspersa oleo in sacrificium:mortariolum aureum habens decem siclos plenum incenso:bovem de armento, et arietem, et agnum anniculum in holocaustum:hircumque pro peccato:et in sacrificio pacificorum boves duos, arietes quinque, hircos quinque, agnos anniculos quinque.  haec fuit oblatio nathanael filii suar.	2020-04-20	Liber_Numeri
1100000153	tertio die princeps filiorum zabulon, eliab filius helon,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum similia conspersa oleo in sacrificium:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in sacrificio pacificorum boves duos, arietes quinque, hircos quinque, agnos anniculos quinque.  haec est oblatio eliab filii helon.	2020-04-20	Liber_Numeri
1100000154	die quarto princeps filiorum ruben, elisur filius sedeur,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio elisur filii sedeur.	2020-04-20	Liber_Numeri
1100000155	die quinto princeps filiorum simeon, salamiel filius surisaddai,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio salamiel filii surisaddai.	2020-04-20	Liber_Numeri
1100000156	die sexto princeps filiorum gad, eliasaph filius duel,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio eliasaph filii duel.	2020-04-20	Liber_Numeri
1100000157	die septimo princeps filiorum ephraim, elisama filius ammiud,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio elisama filii ammiud.	2020-04-20	Liber_Numeri
1100000158	die octavo, princeps filiorum manasse, gamaliel filius phadassur,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio gamaliel filii phadassur.	2020-04-20	Liber_Numeri
1100000159	die nono princeps filiorum beniamin, abidan filius gedeonis,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum:et mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio abidan filii gedeonis.	2020-04-20	Liber_Numeri
1100000160	die decimo princeps filiorum dan, ahiezer filius ammisaddai,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio ahiezer filii ammisaddai.	2020-04-20	Liber_Numeri
1100000161	die undecimo princeps filiorum aser, phegiel filius ochran,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificum:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio phegiel filii ochran.	2020-04-20	Liber_Numeri
1100000162	die duodecimo princeps filiorum nephthali, ahira filius enan,obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila oleo conspersa in sacrificum:mortariolum aureum appendens decem siclos, plenum incenso:bovem de armento, et arietem, et agnum anniculum in holocaustum:hircumque pro peccato:et in hostias pacificorum boves duos, arietes quinque, hircos quinque, agnos anniculos quinque.  haec fuit oblatio ahira filii enan.	2020-04-20	Liber_Numeri
1100000163	haec in dedicatione altaris oblata sunt a principibus israel, in die qua consecratum est: acetabula argentea duodecim: phialae argenteae duodecim: mortariola aurea duodecim:ita ut centum triginta siclos argenti haberet unum acetabulum, et septuaginta siclos haberet una phiala: id est, in commune vasorum omnium ex argento sicli duo millia quadringenti, pondere sanctuarii:mortariola aurea duodecim plena incenso, denos siclos appendentia pondere sanctuarii: id est, simul auri sicli centum viginti:boves de armento in holocaustum duodecim, arietes duodecim, agni anniculi duodecim, et libamenta eorum: hirci duodecim pro peccato.	2020-04-20	Liber_Numeri
1100000164	in hostias pacificorum, boves viginti quatuor, arietes sexaginta, hirci sexaginta, agni anniculi sexaginta.  haec oblata sunt in dedicatione altaris, quando unctum est.	2020-04-20	Liber_Numeri
1100000165	cumque ingrederetur moyses tabernaculum foederis, ut consuleret oraculum, audiebat vocem loquentis ad se de propitiatorio quod erat super arcam testimonii inter duos cherubim, unde et loquebatur ei.	2020-04-20	Liber_Numeri
1100000166	caput 8 locutusque est dominus ad moysen, dicens:loquere aaron, et dices ad eum: cum posueris septem lucernas, candelabrum in australi parte erigatur.  hoc igitur praecipe ut lucernae contra boream e regione respiciant ad mensam panum propositionis, contra eam partem, quam candelabrum respicit, lucere debebunt.	2020-04-20	Liber_Numeri
1100000167	fecitque aaron, et imposuit lucernas super candelabrum, ut praeceperat dominus moysi.	2020-04-20	Liber_Numeri
1100000168	haec autem erat factura candelabri, ex auro ductili, tam medius stipes, quam cuncta quae ex utroque calamorum latere nascebantur: iuxta exemplum quod ostendit dominus moysi, ita operatus est candelabrum.	2020-04-20	Liber_Numeri
1100000169	et locutus est dominus ad moysen, dicens:tolle levitas de medio filiorum israel, et purificabis eosiuxta hunc ritum: aspergantur aqua lustrationis, et radant omnes pilos carnis suae.  cumque laverint vestimenta sua, et mundati fuerint,tollent bovem de armentis, et libamentum eius similam oleo conspersam: bovem autem alterum de armento tu accipies pro peccato:et applicabis levitas coram tabernaculo foederis, convocata omni multitudine filiorum israel.	2020-04-20	Liber_Numeri
1100000170	cumque levitae fuerint coram domino, ponent filii israel manus suas super eos.	2020-04-20	Liber_Numeri
1100000171	et offeret aaron levitas, munus in conspectu domini a filiis israel, ut serviant in ministerio eius.	2020-04-20	Liber_Numeri
1100000172	levitae quoque ponent manus suas super capita boum, e quibus unum facies pro peccato, et alterum in holocaustum domini, ut depreceris pro eis.	2020-04-20	Liber_Numeri
1100000173	statuesque levitas in conspectu aaron et filiorum eius, et consecrabis oblatos domino,ac separabis de medio filiorum israel, ut sint mei.	2020-04-20	Liber_Numeri
1100000174	et postea ingredientur tabernaculum foederis, ut serviant mihi.  sicque purificabis et consecrabis eos in oblationem domini: quoniam dono donati sunt mihi a filiis israel.	2020-04-20	Liber_Numeri
1100000175	pro primogenitis quae aperiunt omnem vulvam in israel, accepi eos.	2020-04-20	Liber_Numeri
1100000176	mea sunt enim omnia primogenita filiorum israel, tam ex hominibus quam ex iumentis.  ex die quo percussi omne primogenitum in terra aegypti, sanctificavi eos mihi:et tuli levitas pro cunctis primogenitis filiorum israel,tradidique eos dono aaron et filiis eius de medio populi, ut serviant mihi pro israel in tabernaculo foederis, et orent pro eis ne sit in populo plaga, si ausi fuerint accedere ad sanctuarium.	2020-04-20	Liber_Numeri
1100000177	feceruntque moyses et aaron et omnis multitudo filiorum israel super levitas quae praeceperat dominus moysi:purificatique sunt, et laverunt vestimenta sua.  elevavitque eos aaron in conspectu domini, et oravit pro eis,ut purificati ingrederentur ad officia sua in tabernaculum foederis coram aaron et filiis eius.  sicut praeceperat dominus moysi de levitis, ita factum est.	2020-04-20	Liber_Numeri
1100000178	locutusque est dominus ad moysen, dicens:haec est lex levitarum: a viginti quinque annis et supra, ingredientur ut ministrent in tabernaculo foederis.	2020-04-20	Liber_Numeri
1100000179	cumque quinquagesimum annum aetatis impleverint, servire cessabunt,eruntque ministri fratrum suorum in tabernaculo foederis, ut custodiant quae sibi fuerunt commendata: opera autem ipsa non faciant.  sic dispones levitis in custodiis suis.	2020-04-20	Liber_Numeri
1100000180	caput 9 locutus est dominus ad moysen in deserto sinai anno secundo, postquam egressi sunt de terra aegypti, mense primo, dicens:faciant filii israel phase in tempore suo,quartadecima die mensis huius ad vesperam, iuxta omnes caeremonias et iustificationes eius.	2020-04-20	Liber_Numeri
1100000181	praecepitque moyses filiis israel ut facerent phase.	2020-04-20	Liber_Numeri
1100000182	qui fecerunt tempore suo, quartadecima die mensis ad vesperam, in monte sinai.  iuxta omnia quae mandaverat dominus moysi, fecerunt filii israel.	2020-04-20	Liber_Numeri
1100000183	ecce autem quidam immundi super anima hominis, qui non poterant facere phase in die illo, accedentes ad moysen et aaron,dixerunt eis: immundi sumus super anima hominis: quare fraudamur ut non valeamus oblationem offerre domino in tempore suo inter filios israel? quibus respondit moyses: state ut consulam quid praecipiat dominus de vobis.	2020-04-20	Liber_Numeri
1100000184	locutusque est dominus ad moysen, dicens:loquere filiis israel: homo, qui fuerit immundus super anima, sive in via procul in gente vestra, faciat phase dominoin mense secundo, quartadecima die mensis ad vesperam.  cum azymis et lactucis agrestibus comedent illud:non relinquent ex eo quippiam usque mane, et os eius non confringent: omnem ritum phase observabunt.	2020-04-20	Liber_Numeri
1100000185	si quis autem et mundus est, et in itinere non fuit, et tamen non fecit phase, exterminabitur anima illa de populis suis, quia sacrificium domino non obtulit tempore suo: peccatum suum ipse portabit.	2020-04-20	Liber_Numeri
1100000186	peregrinus quoque et advena si fuerint apud vos, facient phase domino iuxta caeremonias et iustificationes eius.  praeceptum idem erit apud vos tam advenae quam indigenae.	2020-04-20	Liber_Numeri
1100000187	igitur die qua erectum est tabernaculum, operuit illud nubes.  a vespere autem super tentorium erat quasi species ignis usque mane.	2020-04-20	Liber_Numeri
1100000188	sic fiebat iugiter: per diem operiebat illud nubes, et per noctem quasi species ignis.	2020-04-20	Liber_Numeri
1100000189	cumque ablata fuisset nubes, quae tabernaculum protegebat, tunc proficiscebantur filii israel: et in loco ubi stetisset nubes, ibi castrametabantur.	2020-04-20	Liber_Numeri
1100000190	ad imperium domini proficiscebantur, et ad imperium illius figebant tabernaculum.  cunctis diebus quibus stabat nubes super tabernaculum, manebant in eodem loco:et si evenisset ut multo tempore maneret super illud, erant filii israel in excubiis domini, et non proficiscebanturquot diebus fuisset nubes super tabernaculum.  ad imperium domini erigebant tentoria, et ad imperium illius deponebant.	2020-04-20	Liber_Numeri
1100000191	si fuisset nubes a vespere usque mane, et statim diluculo tabernaculum reliquisset, proficiscebantur: et si post diem et noctem recessisset, dissipabant tentoria.	2020-04-20	Liber_Numeri
1100000192	si vero biduo aut uno mense vel longiori tempore fuisset super tabernaculum, manebant filii israel in eodem loco, et non proficiscebantur: statim autem ut recessisset, movebant castra.	2020-04-20	Liber_Numeri
1100000193	per verbum domini figebant tentoria, et per verbum illius proficiscebantur: erantque in excubiis domini iuxta imperium eius per manum moysi.	2020-04-20	Liber_Numeri
1100000194	caput 10 locutusque est dominus ad moysen, dicens:fac tibi duas tubas argenteas ductiles, quibus convocare possis multitudinem quando movenda sunt castra.	2020-04-20	Liber_Numeri
1100000195	cumque increpueris tubis, congregabitur ad te omnis turba ad ostium tabernaculi foederis.	2020-04-20	Liber_Numeri
1100000196	si semel clangueris, venient ad te principes, et capita multitudinis israel.	2020-04-20	Liber_Numeri
1100000197	si autem prolixior atque concisus clangor increpuerit, movebunt castra primi qui sunt ad orientalem plagam.	2020-04-20	Liber_Numeri
1100000198	in secundo autem sonitu et pari ululatu tubae, levabunt tentoria qui habitant ad meridiem; et iuxta hunc modum reliqui facient, ululantibus tubis in profectionem.	2020-04-20	Liber_Numeri
1100000199	quando autem congregandus est populus, simplex tubarum clangor erit, et non concise ululabunt.	2020-04-20	Liber_Numeri
1100000200	filii autem aaron sacerdotes clangent tubis: eritque hoc legitimum sempiternum in generationibus vestris.	2020-04-20	Liber_Numeri
1100000201	si exieritis ad bellum de terra vestra contra hostes qui dimicant adversum vos, clangetis ululantibus tubis, et erit recordatio vestri coram domino deo vestro, ut eruamini de manibus inimicorum vestrorum.	2020-04-20	Liber_Numeri
1100000202	siquando habebitis epulum, et dies festos, et calendas, canetis tubis super holocaustis, et pacificis victimis, ut sint vobis in recordationem dei vestri.  ego dominus deus vester.	2020-04-20	Liber_Numeri
1100000203	anno secundo, mense secundo, vigesima die mensis, elevata est nubes de tabernaculo foederis:profectique sunt filii israel per turmas suas de deserto sinai, et recubuit nubes in solitudine pharan.	2020-04-20	Liber_Numeri
1100000204	moveruntque castra primi iuxta imperium domini in manu moysi.	2020-04-20	Liber_Numeri
1100000205	filii iuda per turmas suas: quorum princeps erat nahasson filius aminadab.	2020-04-20	Liber_Numeri
1100000206	in tribu filiorum issachar fuit princeps nathanael filius suar.	2020-04-20	Liber_Numeri
1100000207	in tribu zabulon erat princeps eliab filius helon.	2020-04-20	Liber_Numeri
1100000208	depositumque est tabernaculum, quod portantes egressi sunt filii gerson et merari.	2020-04-20	Liber_Numeri
1100000209	profectique sunt et filii ruben, per turmas et ordinem suum: quorum princeps erat helisur filius sedeur.	2020-04-20	Liber_Numeri
1100000210	in tribu autem filiorum simeon, princeps fuit salamiel filius surisaddai.	2020-04-20	Liber_Numeri
1100000211	porro in tribu gad erat princeps eliasaph filius duel.	2020-04-20	Liber_Numeri
1100000212	profectique sunt et caathitae portantes sanctuarium.  tamdiu tabernaculum portabatur, donec venirent ad erectionis locum.	2020-04-20	Liber_Numeri
1100000213	moverunt castra et filii ephraim per turmas suas, in quorum exercitu princeps erat elisama filius ammiud.	2020-04-20	Liber_Numeri
1100000214	in tribu autem filiorum manasse princeps fuit gamaliel filius phadassur.	2020-04-20	Liber_Numeri
1100000215	et in tribu beniamin erat dux abidan filius gedeonis.	2020-04-20	Liber_Numeri
1100000216	novissimi castrorum omnium profecti sunt filii dan per turmas suas, in quorum exercitu princeps fuit ahiezer filius ammisaddai.	2020-04-20	Liber_Numeri
1100000217	in tribu autem filiorum aser erat princeps phegiel filius ochran.	2020-04-20	Liber_Numeri
1100000218	et in tribu filiorum nephthali princeps fuit ahira filius enan.	2020-04-20	Liber_Numeri
1100000219	haec sunt castra, et profectiones filiorum israel per turmas suas quando egrediebantur.	2020-04-20	Liber_Numeri
1100000220	dixitque moyses hobab filio raguel madianitae, cognato suo: proficiscimur ad locum quem dominus daturus est nobis: veni nobiscum, ut benefaciamus tibi, quia dominus bona promisit israeli.	2020-04-20	Liber_Numeri
1100000221	cui ille respondit: non vadam tecum, sed revertar in terram meam, in qua natus sum.	2020-04-20	Liber_Numeri
1100000222	et ille: noli, inquit, nos relinquere: tu enim nosti in quibus locis per desertum castra ponere debeamus, et eris ductor noster.	2020-04-20	Liber_Numeri
1100000223	cumque nobiscum veneris, quidquid optimum fuerit ex opibus, quas nobis traditurus est dominus, dabimus tibi.	2020-04-20	Liber_Numeri
1100000224	profecti sunt ergo de monte domini viam trium dierum, arcaque foederis domini praecedebat eos, per dies tres providens castrorum locum.	2020-04-20	Liber_Numeri
1100000225	nubes quoque domini super eos erat per diem cum incederent.	2020-04-20	Liber_Numeri
1100000226	cumque elevaretur arca, dicebat moyses: surge, domine, et dissipentur inimici tui, et fugiant qui oderunt te, a facie tua.	2020-04-20	Liber_Numeri
1100000227	cum autem deponeretur, aiebat: revertere, domine, ad multitudinem exercitus israel.	2020-04-20	Liber_Numeri
1100000228	caput 11 interea ortum est murmur populi, quasi dolentium pro labore, contra dominum.  quod cum audisset dominus, iratus est.  et accensus in eos ignis domini, devoravit extremam castrorum partem.	2020-04-20	Liber_Numeri
1100000229	cumque clamasset populus ad moysen, oravit moyses ad dominum, et absorptus est ignis.	2020-04-20	Liber_Numeri
1100000230	vocavitque nomen loci illius, incensio: eo quod incensus fuisset contra eos ignis domini.	2020-04-20	Liber_Numeri
1100000231	vulgus quippe promiscuum, quod ascenderat cum eis, flagravit desiderio, sedens et flens, iunctis sibi pariter filiis israel, et ait: quis dabit nobis ad vescendum carnes? recordamur piscium quos comedebamus in aegypto gratis: in mentem nobis veniunt cucumeres, et pepones, porrique, et caepe, et allia.	2020-04-20	Liber_Numeri
1100000232	anima nostra arida est: nihil aliud respiciunt oculi nostri nisi man.	2020-04-20	Liber_Numeri
1100000233	erat autem man quasi semen coriandri, coloris bdellii.	2020-04-20	Liber_Numeri
1100000234	circuibatque populus, et colligens illud, frangebat mola, sive terebat in mortario, coquens in olla, et faciens ex eo tortulas saporis quasi panis oleati.	2020-04-20	Liber_Numeri
1100000235	cumque descenderet nocte super castra ros, descendebat pariter et man.	2020-04-20	Liber_Numeri
1100000236	audivit ergo moyses flentem populum per familias, singulos per ostia tentorii sui.  iratusque est furor domini valde: sed et moysi intoleranda res visa est,et ait ad dominum: cur afflixisti servum tuum?  quare non invenio gratiam coram te?  et cur imposuisti pondus universi populi huius super me? numquid ego concepi omnem hanc multitudinem, vel genui eam, ut dicas mihi: porta eos in sinu tuo sicut portare solet nutrix infantulum, et defer in terram, pro qua iurasti patribus eorum? unde mihi carnes ut dem tantae multitudini?  flent contra me, dicentes: da nobis carnes ut comedamus.	2020-04-20	Liber_Numeri
1100000237	non possum solus sustinere omnem hunc populum, quia gravis est mihi.	2020-04-20	Liber_Numeri
1100000238	sin aliter tibi videtur, obsecro ut interficias me, et inveniam gratiam in oculis tuis, ne tantis afficiar malis.	2020-04-20	Liber_Numeri
1100000239	et dixit dominus ad moysen: congrega mihi septuaginta viros de senibus israel, quos tu nosti quod senes populi sint ac magistri: et duces eos ad ostium tabernaculi foederis, faciesque ibi stare tecum,ut descendam et loquar tibi: et auferam de spiritu tuo, tradamque eis, ut sustentent tecum onus populi, et non tu solus graveris.	2020-04-20	Liber_Numeri
1100000240	populo quoque dices: sanctificamini (cras comedetis carnes: ego enim audivi vos dicere: quis dabit nobis escas carnium?  bene nobis erat in aegypto), ut det vobis dominus carnes, et comedatis:non uno die, nec duobus, vel quinque aut decem, nec viginti quidem,sed usque ad mensem dierum, donec exeat per nares vestras, et vertatur in nauseam, eo quod repuleritis dominum, qui in medio vestri est, et fleveritis coram eo, dicentes: quare egressi sumus ex aegypto? et ait moyses: sexcenta millia peditum huius populi sunt: et tu dicis: dabo eis esum carnium mense integro? numquid ovium et boum multitudo caedetur, ut possit sufficere ad cibum?  vel omnes pisces maris in unum congregabuntur, ut eos satient? cui respondit dominus: numquid manus domini invalida est?  iam nunc videbis utrum meus sermo opere compleatur.	2020-04-20	Liber_Numeri
1100000241	venit igitur moyses, et narravit populo verba domini, congregans septuaginta viros de senibus israel, quos stare fecit circa tabernaculum.	2020-04-20	Liber_Numeri
1100000242	descenditque dominus per nubem, et locutus est ad eum, auferens de spiritu qui erat in moyse, et dans septuaginta viris.  cumque requievisset in eis spiritus, prophetaverunt, nec ultra cessaverunt.	2020-04-20	Liber_Numeri
1100000243	remanserat autem in castris duo viri, quorum unus vocabatur eldad, et alter medad, super quos requievit spiritus.  nam et ipsi descripti fuerant, et non exierant ad tabernaculum.	2020-04-20	Liber_Numeri
1100000244	cumque prophetarent in castris, cucurrit puer, et nuntiavit moysi, dicens: eldad et medad prophetant in castris.	2020-04-20	Liber_Numeri
1100000245	statim iosue filius nun, minister moysi, et electus e pluribus, ait: domine mi moyses, prohibe eos.	2020-04-20	Liber_Numeri
1100000246	at ille: quid, inquit aemularis pro me?  quis tribuat ut omnis populus prophetet, et det eis dominus spiritum suum? reversusque est moyses, et maiores natu israel in castra.	2020-04-20	Liber_Numeri
1100000247	ventus autem egrediens a domino, arreptans trans mare coturnices detulit, et demisit in castra itinere quantum uno die confici potest, ex omni parte castrorum per circuitum, volabantque in aere duobus cubitis altitudine super terram.	2020-04-20	Liber_Numeri
1100000248	surgens ergo populus toto die illo, et nocte, ac die altero, congregavit coturnicum: qui parum, decem coros: et siccaverunt eas per gyrum castrorum.	2020-04-20	Liber_Numeri
1100000249	adhuc carnes erant in dentibus eorum, nec defecerat huiuscemodi cibus: et ecce furor domini concitatus in populum, percussit eum plaga magna nimis.	2020-04-20	Liber_Numeri
1100000250	vocatusque est ille locus, sepulchra concupiscentiae: ibi enim sepelierunt populum qui desideraverat.  egressi autem de sepulchris concupiscentiae, venerunt in haseroth, et manserunt ibi.	2020-04-20	Liber_Numeri
1100000251	caput 12 locutaque est maria et aaron contra moysen propter uxorem eius aethiopissam,et dixerunt: num per solum moysen locutus est dominus?  nonne et nobis similiter est locutus?  quod cum audisset dominus(erat enim moyses vir mitissimus super omnes homines qui morabantur in terra),statim locutus est ad eum, et ad aaron et mariam: egredimini vos tantum tres ad tabernaculum foederis.  cumque fuissent egressi,descendit dominus in columna nubis, et stetit in introitu tabernaculi, vocans aaron et mariam.  qui cum issent,dixit ad eos: audite sermones meos: si quis fuerit inter vos propheta domini, in visione apparebo ei, vel per somnium loquar ad illum.	2020-04-20	Liber_Numeri
1100000252	at non talis servus meus moyses, qui in omni domo mea fidelissimus est:ore enim ad os loquor ei: et palam, et non per aenigmata et figuras dominum videt.  quare ergo non timuistis detrahere servo meo moysi? iratusque contra eos, abiit:nubes quoque recessit quae erat super tabernaculum: et ecce maria apparuit candens lepra quasi nix.  cumque respexisset eam aaron, et vidisset perfusam lepra,ait ad moysen: obsecro, domine mi, ne imponas nobis hoc peccatum quod stulte commisimus,ne fiat haec quasi mortua, et ut abortivum quod proiicitur de vulva matris suae: ecce iam medium carnis eius devoratum est a lepra.	2020-04-20	Liber_Numeri
1100000253	clamavitque moyses ad dominum, dicens: deus, obsecro, sana eam.	2020-04-20	Liber_Numeri
1100000254	cui respondit dominus: si pater eius spuisset in faciem illius, nonne debuerat saltem septem diebus rubore suffundi?  separetur septem diebus extra castra, et postea revocabitur.	2020-04-20	Liber_Numeri
1100000255	exclusa est itaque maria extra castra septem diebus: et populus non est motus de loco illo, donec revocata est maria.	2020-04-20	Liber_Numeri
1100000256	caput 13 profectusque est populus de haseroth, fixis tentoriis in deserto pharan.	2020-04-20	Liber_Numeri
1100000257	ibique locutus est dominus ad moysen, dicens:mitte viros, qui considerent terram chanaan, quam daturus sum filiis israel, singulos de singulis tribubus, ex principibus.	2020-04-20	Liber_Numeri
1100000258	fecit moyses quod dominus imperaverat, de deserto pharan mittens principes viros, quorum ista sunt nomina.	2020-04-20	Liber_Numeri
1100000259	de tribu ruben, sammua filium zechur.	2020-04-20	Liber_Numeri
1100000260	de tribu simeon, saphat filium huri.	2020-04-20	Liber_Numeri
1100000261	de tribu iuda, caleb filium iephone.	2020-04-20	Liber_Numeri
1100000262	de tribu issachar, igal filium ioseph.	2020-04-20	Liber_Numeri
1100000263	de tribu ephraim, osee filium nun.	2020-04-20	Liber_Numeri
1100000264	de tribu beniamin, phalti filium raphu.	2020-04-20	Liber_Numeri
1100000265	de tribu zabulon, geddiel filium sodi.	2020-04-20	Liber_Numeri
1100000266	de tribu ioseph, sceptri manasse, gaddi filium susi.	2020-04-20	Liber_Numeri
1100000267	de tribu dan, ammiel filium gemalli.	2020-04-20	Liber_Numeri
1100000268	de tribu aser, sthur filium michael.	2020-04-20	Liber_Numeri
1100000269	de tribu nephthali, nahabi filium vapsi.	2020-04-20	Liber_Numeri
1100000270	de tribu gad, guel filium machi.	2020-04-20	Liber_Numeri
1100000271	haec sunt nomina virorum, quos misit moyses ad considerandam terram: vocavitque osee filium nun, iosue.	2020-04-20	Liber_Numeri
1100000272	misit ergo eos moyses ad considerandam terram chanaan, et dixit ad eos: ascendite per meridianam plagam.  cumque veneritis ad montes,considerate terram, qualis sit: et populum qui habitator est eius, utrum fortis sit an infirmus: si pauci numero an plures:ipsa terra, bona an mala: urbes quales, muratae an absque muris:humus, pinguis an sterilis, nemorosa an absque arboribus.  confortamini, et afferte nobis de fructibus terrae.  erat autem tempus quando iam praecoquae uvae vesci possunt.	2020-04-20	Liber_Numeri
1100000273	cumque ascendissent, exploraverunt terram a deserto sin, usque rohob intrantibus emath.	2020-04-20	Liber_Numeri
1100000274	ascenderuntque ad meridiem, et venerunt in hebron, ubi erant achiman et sisai et tholmai filii enac: nam hebron septem annis ante tanim urbem aegypti condita est.	2020-04-20	Liber_Numeri
1100000275	pergentesque usque ad torrentem botri, absciderunt palmitem cum uva sua, quem portaverunt in vecte duo viri.  de malis quoque granatis et de ficis loci illius tulerunt:qui appellatus est nehelescol, id est torrens botri, eo quod botrum portassent inde filii israel.	2020-04-20	Liber_Numeri
1100000276	reversique exploratores terrae post quadraginta dies, omni regione circuita,venerunt ad moysen et aaron et ad omnem coetum filiorum israel in desertum pharan, quod est in cades.  locutique eis et omni multitudini ostenderunt fructus terrae:et narraverunt, dicentes: venimus in terram, ad quam misisti nos, quae revera fluit lacte et melle, ut ex his fructibus cognosci potest:sed cultores fortissimos habet, et urbes grandes atque muratas.  stirpem enac vidimus ibi.	2020-04-20	Liber_Numeri
1100000277	amalec habitat in meridie, hethaeus et iebusaeus et amorrhaeus in montanis: chananaeus vero moratur iuxta mare et circa fluenta iordanis.	2020-04-20	Liber_Numeri
1100000278	inter haec caleb compescens murmur populi, qui oriebatur contra moysen, ait: ascendamus, et possideamus terram, quoniam poterimus obtinere eam.	2020-04-20	Liber_Numeri
1100000279	alii vero, qui fuerant cum eo, dicebant: nequaquam ad hunc populum valemus ascendere, quia fortior nobis est.	2020-04-20	Liber_Numeri
1100000280	detraxeruntque terrae, quam inspexerant, apud filios israel, dicentes: terra, quam lustravimus, devorat habitatores suos: populus, quem aspeximus, procerae staturae est.	2020-04-20	Liber_Numeri
1100000281	ibi vidimus monstra quaedam filiorum enac de genere giganteo: quibus comparati, quasi locustae videbamur.	2020-04-20	Liber_Numeri
1100000282	caput 14 igitur vociferans omnis turba flevit nocte illa,et murmurati sunt contra moysen et aaron cuncti filii israel, dicentes:utinam mortui essemus in aegypto: et in hac vasta solitudine utinam pereamus, et non inducat nos dominus in terram istam, ne cadamus gladio, et uxores ac liberi nostri ducantur captivi.  nonne melius est reverti in aegyptum? dixeruntque alter ad alterum: constituamus nobis ducem, et revertamur in aegyptum.	2020-04-20	Liber_Numeri
1100000283	quo audito, moyses et aaron ceciderunt proni in terram coram omni multitudine filiorum israel.	2020-04-20	Liber_Numeri
1100000284	at vero iosue filius nun et caleb filius iephone, qui et ipsi lustraverant terram, sciderunt vestimenta sua,et ad omnem multitudinem filiorum israel locuti sunt: terra, quam circuivimus, valde bona est.	2020-04-20	Liber_Numeri
1100000285	si propitius fuerit dominus, inducet nos in eam, et tradet humum lacte et melle manantem.	2020-04-20	Liber_Numeri
1100000286	nolite rebelles esse contra dominum: neque timeatis populum terrae huius, quia sicut panem ita eos possumus devorare.  recessit ab eis omne praesidium: dominus nobiscum est, nolite metuere.	2020-04-20	Liber_Numeri
1100000287	cumque clamaret omnis multitudo, et lapidibus eos vellet opprimere, apparuit gloria domini super tectum foederis cunctis filiis israel.	2020-04-20	Liber_Numeri
1100000288	et dixit dominus ad moysen: usquequo detrahet mihi populus iste?  quousque non credent mihi, in omnibus signis quae feci coram eis? feriam igitur eos pestilentia, atque consumam: te autem faciam principem super gentem magnam, et fortiorem quam haec est.	2020-04-20	Liber_Numeri
1100000289	et ait moyses ad dominum: ut audiant aegyptii, de quorum medio eduxisti populum istum,et habitatores terrae huius, qui audierunt quod tu, domine, in populo isto sis, et facie videaris ad faciem, et nubes tua protegat illos, et in columna nubis praecedas eos per diem, et in columna ignis per noctem:quod occideris tantam multitudinem quasi unum hominem, et dicant:non poterat introducere populum in terram pro qua iuraverat: idcirco occidit eos in solitudine? magnificetur ergo fortitudo domini sicut iurasti, dicens:dominus patiens et multae misericordiae, auferens iniquitatem et scelera, nullumque innoxium derelinquens, qui visitas peccata patrum in filios in tertiam et quartam generationem.	2020-04-20	Liber_Numeri
1100000290	dimitte, obsecro, peccatum populi huius secundum magnitudinem misericordiae tuae, sicut propitius fuisti egredientibus de aegypto usque ad locum istum.	2020-04-20	Liber_Numeri
1100000291	dixitque dominus: dimisi iuxta verbum tuum.	2020-04-20	Liber_Numeri
1100000292	vivo ego: et implebitur gloria domini universa terra.	2020-04-20	Liber_Numeri
1100000293	attamen omnes homines qui viderunt maiestatem meam, et signa quae feci in aegypto et in solitudine, et tentaverunt me iam per decem vices, nec obedierunt voci meae,non videbunt terram pro qua iuravi patribus eorum, nec quisquam ex illis qui detraxit mihi, intuebitur eam.	2020-04-20	Liber_Numeri
1100000294	servum meum caleb, qui plenus alio spiritu secutus est me, inducam in terram hanc, quam circuivit; et semen eius possidebit eam.	2020-04-20	Liber_Numeri
1100000295	quoniam amalecites et chananaeus habitant in vallibus.  cras movete castra, et revertimini in solitudinem per viam maris rubri.	2020-04-20	Liber_Numeri
1100000296	locutusque est dominus ad moysen et aaron, dicens:usquequo multitudo haec pessima murmurat contra me?  querelas filiorum israel audivi.	2020-04-20	Liber_Numeri
1100000297	dic ergo eis: vivo ego, ait dominus: sicut locuti estis audiente me, sic faciam vobis.	2020-04-20	Liber_Numeri
1100000298	in solitudine hac iacebunt cadavera vestra.  omnes qui numerati estis a viginti annis et supra, et murmurastis contra me,non intrabitis terram, super quam levavi manum meam ut habitare vos facerem, praeter caleb filium iephone, et iosue filium nun.	2020-04-20	Liber_Numeri
1100000299	parvulos autem vestros, de quibus dixistis quod praedae hostibus forent, introducam, ut videant terram, quae vobis displicuit.	2020-04-20	Liber_Numeri
1100000300	vestra cadavera iacebunt in solitudine.	2020-04-20	Liber_Numeri
1100000301	filii vestri erunt vagi in deserto annis quadraginta, et portabunt fornicationem vestram, donec consumantur cadavera patrum in deserto,iuxta numerum quadraginta dierum, quibus considerastis terram: annus pro die imputabitur.  et quadraginta annis recipietis iniquitates vestras, et scietis ultionem meam:quoniam sicut locutus sum, ita faciam omni multitudini huic pessimae, quae consurrexit adversum me: in solitudine hac deficiet, et morietur.	2020-04-20	Liber_Numeri
1100000302	igitur omnes viri, quos miserat moyses ad contemplandam terram, et qui reversi murmurare fecerant contra eum omnem multitudinem, detrahentes terrae quod esset mala,mortui sunt atque percussi in conspectu domini.	2020-04-20	Liber_Numeri
1100000303	iosue autem filius nun, et caleb filius iephone, vixerunt ex omnibus qui perrexerant ad considerandam terram.	2020-04-20	Liber_Numeri
1100000304	locutusque est moyses universa verba haec ad omnes filios israel, et luxit populus nimis.	2020-04-20	Liber_Numeri
1100000305	et ecce mane primo surgentes ascenderunt verticem montis, atque dixerunt: parati sumus ascendere ad locum, de quo dominus locutus est: quia peccavimus.	2020-04-20	Liber_Numeri
1100000306	quibus moyses: cur, inquit, transgredimini verbum domini, quod vobis non cedet in prosperum? nolite ascendere: non enim est dominus vobiscum: ne corruatis coram inimicis vestris.	2020-04-20	Liber_Numeri
1100000307	amalecites et chananaeus ante vos sunt, quorum gladio corruetis, eo quod nolueritis acquiescere domino: nec erit dominus vobiscum.	2020-04-20	Liber_Numeri
1100000308	at illi contenebrati ascenderunt in verticem montis.  arca autem testamenti domini et moyses non recesserunt de castris.	2020-04-20	Liber_Numeri
1100000309	descenditque amalecites et chananaeus, qui habitabat in monte: et percutiens eos atque concidens, persecutus est eos usque horma.	2020-04-20	Liber_Numeri
1100000310	caput 15 locutus est dominus ad moysen, dicens:loquere ad filios israel, et dices ad eos: cum ingressi fueritis terram habitationis vestrae, quam ego dabo vobis,et feceritis oblationem domino in holocaustum, aut victimam, vota solventes, vel sponte offerentes munera, aut in solemnitatibus vestris adolentes odorem suavitatis domino, de bobus sive de ovibus:offeret quicumque immolaverit victimam, sacrificium similae, decimam partem ephi, conspersae oleo, quod mensuram habebit quartam partem hin:et vinum ad liba fundenda eiusdem mensurae dabit in holocaustum sive in victimam.  per agnos singuloset arietes erit sacrificium similae duarum decimarum, quae conspersa sit oleo tertiae partis hin:et vinum ad libamentum tertiae partis eiusdem mensurae offeret in odorem suavitatis domino.	2020-04-20	Liber_Numeri
1100000311	quando vero de bobus feceris holocaustum aut hostiam, ut impleas votum vel pacificas victimas,dabis per singulos boves similae tres decimas conspersae oleo, quod habeat medium mensurae hin:et vinum ad liba fundenda eiusdem mensurae in oblationem suavissimi odoris domino.	2020-04-20	Liber_Numeri
1100000312	sic faciesper singulos boves et arietis et agnos et haedos.	2020-04-20	Liber_Numeri
1100000313	tam indigenae quam peregrinieodem ritu offerent sacrificia.	2020-04-20	Liber_Numeri
1100000314	unum praeceptum erit atque iudicium tam vobis quam advenis terrae.	2020-04-20	Liber_Numeri
1100000315	locutus est dominus ad moysen, dicens:loquere filiis israel, et dices ad eos:cum veneritis in terram, quam dabo vobis,et comederitis de panibus regionis illius, separabitis primitias dominode cibis vestris.  sicut de areis primitias separatis,ita et de pulmentis dabitis primitiva domino.	2020-04-20	Liber_Numeri
1100000316	quod si per ignorantiam praeterieritis quidquam horum, quae locutus est dominus ad moysen,et mandavit per eum ad vos, a die qua coepit iubere et ultra,oblitaque fuerit facere multitudo: offeret vitulum de armento, holocaustum in odorem suavissimum domino, et sacrificum eius ac liba, ut caeremoniae postulant, hircumque pro peccato:et rogabit sacerdos pro omni multitudine filiorum israel, et dimittetur eis, quoniam non sponte peccaverunt, nihilominus offerentes incensum domino pro se et pro peccato atque errore suo:et dimittetur universae plebi filiorum israel, et advenis qui peregrinantur inter eos: quoniam culpa est omnis populi per ignorantiam.	2020-04-20	Liber_Numeri
1100000317	quod si anima una nesciens peccaverit, offeret capram anniculam pro peccato suo:et deprecabitur pro ea sacerdos, quod inscia peccaverit coram domino: impetrabitque ei veniam, et dimittetur illi.	2020-04-20	Liber_Numeri
1100000318	tam indigenis quam advenis una lex erit omnium, qui peccaverint ignorantes.	2020-04-20	Liber_Numeri
1100000319	anima vero, quae per superbiam aliquid commiserit, sive civis sit ille, sive peregrinus (quoniam adversus dominum rebellis fuit), peribit de populo suo:verbum enim domini contempsit, et praeceptum illius fecit irritum: idcirco delebitur, et portabit iniquitatem suam.	2020-04-20	Liber_Numeri
1100000320	factum est autem, cum essent filii israel in solitudine, et invenissent hominem colligentem ligna in die sabbati,obtulerunt eum moysi et aaron et universae multitudini.	2020-04-20	Liber_Numeri
1100000321	qui recluserunt eum in carcerem, nescientes quid super eo facere deberent.	2020-04-20	Liber_Numeri
1100000322	dixitque dominus ad moysen: morte moriatur homo iste: obruat eum lapidibus omnis turba extra castra.	2020-04-20	Liber_Numeri
1100000323	cumque eduxissent eum foras, obruerunt lapidibus, et mortuus est, sicut praeceperat dominus.	2020-04-20	Liber_Numeri
1100000324	dixit quoque dominus ad moysen:loquere filiis israel, et dices ad eos ut faciant sibi fimbrias per angulos palliorum, ponentes in eis vittas hyacinthinas:quas cum viderint, recordentur omnium mandatorum domini, nec sequantur cogitationes suas et oculos per res varias fornicantes,sed magis memores praeceptorum domini faciant ea, sintque sancti deo suo.	2020-04-20	Liber_Numeri
1100000325	ego dominus deus vester, qui eduxi vos de terra aegypti, ut essem deus vester.	2020-04-20	Liber_Numeri
1100000326	caput 16 ecce autem core filius isaar, filii caath, filii levi, et dathan atque abiron filii eliab, hon quoque filius pheleth de filiis ruben,surrexerunt contra moysen, aliique filiorum israel ducenti quinquaginta viri proceres synagogae, et qui tempore concilii per nomina vocabantur.	2020-04-20	Liber_Numeri
1100000327	cumque stetissent adversum moysen et aaron, dixerunt: sufficiat vobis, quia omnis multitudo sanctorum est, et in ipsis est dominus: cur elevamini super populum domini? quod cum audisset moyses, cecidit pronus in faciem:locutusque ad core et ad omnem multitudinem: mane, inquit, notum faciet dominus qui ad se pertineant, et sanctos applicabit sibi: et quos elegerit, appropinquabunt ei.	2020-04-20	Liber_Numeri
1100000328	hoc igitur facite: tollat unusquisque thuribula sua, tu core, et omne concilium tuum:et hausto cras igne, ponite desuper thymiama coram domino: et quemcumque elegerit, ipse erit sanctus: multum erigimini filii levi.	2020-04-20	Liber_Numeri
1100000329	dixitque rursum ad core: audite, filii levi:num parum vobis est quod separavit vos deus israel ab omni populo, et iunxit sibi, ut serviretis ei in cultu tabernaculi, et staretis coram frequentia populi, et ministraretis ei? idcirco ad se fecit accedere te et omnes fratres tuos filios levi, ut vobis etiam sacerdotium vindicetis,et omnis globus tuus stet contra dominum?  quid est enim aaron ut murmuretis contra eum? misit ergo moyses ut vocaret dathan et abiron filios eliab.  qui responderunt: non venimus.	2020-04-20	Liber_Numeri
1100000330	numquid parum est tibi quod eduxisti nos de terra, quae lacte et melle manabat, ut occideres in deserto, nisi et dominatus fueris nostri? revera induxisti nos in terram, quae fluit rivis lactis et mellis, et dedisti nobis possessiones agrorum et vinearum: an et oculos nostros vis eruere?  non venimus.	2020-04-20	Liber_Numeri
1100000331	iratusque moyses valde, ait ad dominum: ne respicias sacrificia eorum: tu scis quod ne asellum quidem umquam acceperim ab eis, nec afflixerim quempiam eorum.	2020-04-20	Liber_Numeri
1100000332	dixitque ad core: tu, et omnis congregatio tua, state seorsum coram domino, et aaron die crastino separatim.	2020-04-20	Liber_Numeri
1100000333	tollite singuli thuribula vestra, et ponite super ea incensum, offerentes domino ducenta quinquaginta thuribula: aaron quoque teneat thuribulum suum.	2020-04-20	Liber_Numeri
1100000334	quod cum fecissent, stantibus moyses et aaron,et coacervassent adversum eos omnem multitudinem ad ostium tabernaculi, apparuit cunctis gloria domini.	2020-04-20	Liber_Numeri
1100000335	locutusque dominus ad moysen et aaron, ait:separamini de medio congregationis huius, ut eos repente disperdam.	2020-04-20	Liber_Numeri
1100000336	qui ceciderunt proni in faciem, atque dixerunt: fortissime deus spirituum universae carnis, num uno peccante, contra omnes ira tua desaeviet? et ait dominus ad moysen:praecipe universo populo ut separetur a tabernaculis core et dathan et abiron.	2020-04-20	Liber_Numeri
1100000337	surrexitque moyses, et abiit ad dathan et abiron: et sequentibus eum senioribus israel,dixit ad turbam: recedite a tabernaculis hominum impiorum, et nolite tangere quae ad eos pertinent, ne involvamini in peccatis eorum.	2020-04-20	Liber_Numeri
1100000338	cumque recessissent a tentoriis eorum per circuitum, dathan et abiron egressi stabant in introitu papilionum suorum cum uxoribus et liberis, omnique frequentia.	2020-04-20	Liber_Numeri
1100000339	et ait moyses: in hoc scietis quod dominus miserit me ut facerem universa quae cernitis, et non ex proprio ea corde protulerim:si consueta hominum morte interierint, et visitaverit eos plaga, qua et ceteri visitari solent, non misit me dominus:sin autem novam rem fecerit dominus, ut aperiens terra os suum deglutiat eos et omnia quae ad illos pertinent, descenderintque viventes in infernum, scietis quod blasphemaverint dominum.	2020-04-20	Liber_Numeri
1100000340	confestim igitur ut cessavit loqui, dirupta est terra sub pedibus eorum:et aperiens os suum, devoravit illos cum tabernaculis suis et universa substantia eorum,descenderuntque vivi in infernum operti humo, et perierunt de medio multitudinis.	2020-04-20	Liber_Numeri
1100000341	at vero omnis israel, qui stabat per gyrum, fugit ad clamorem pereuntium, dicens: ne forte et nos terra deglutiat.	2020-04-20	Liber_Numeri
1100000342	sed et ignis egressus a domino interfecit ducentos quinquaginta viros, qui offerebant incensum.	2020-04-20	Liber_Numeri
1100000343	locutusque est dominus ad moysen, dicens:praecipe eleazaro filio aaron sacerdoti ut tollat thuribula quae iacent in incendio, et ignem huc illucque dispergat: quoniam sanctificata suntin mortibus peccatorum: producatque ea in laminas, et affigat altari, eo quod oblatum sit in eis incensum domino, et sanctificata sint, ut cernant ea pro signo et monimento filii israel.	2020-04-20	Liber_Numeri
1100000344	tulit ergo eleazar sacerdos thuribula aenea, in quibus obtulerant hi quos incendium devoravit, et produxit ea in laminas, affigens altari:ut haberent postea filii israel, quibus commonerentur ne quis accedat alienigena, et qui non est de semine aaron ad offerendum incensum domino, ne patiatur sicut passus est core, et omnis congregatio eius, loquente domino ad moysen.	2020-04-20	Liber_Numeri
1100000345	murmuravit autem omnis multitudo filiorum israel sequenti die contra moysen et aaron, dicens: vos interfecistis populum domini.	2020-04-20	Liber_Numeri
1100000346	cumque oriretur seditio, et tumultus incresceret,moyses et aaron fugerunt ad tabernaculum foederis.  quod, postquam ingressi sunt, operuit nubes, et apparuit gloria domini.	2020-04-20	Liber_Numeri
1100000347	dixitque dominus ad moysen:recedite de medio huius multitudinis, etiam nunc delebo eos.  cumque iacerent in terra,dixit moyses ad aaron: tolle thuribulum, et hausto igne de altari, mitte incensum desuper, pergens cito ad populum, ut roges pro eis: iam enim egressa est ira a domino, et plaga desaevit.	2020-04-20	Liber_Numeri
1100000348	quod cum fecisset aaron, et cucurrisset ad mediam multitudinem, quam iam vastabat incendium, obtulit thymiama:et stans inter mortuos ac viventes, pro populo deprecatus est, et plaga cessavit.	2020-04-20	Liber_Numeri
1100000349	fuerunt autem qui percussi sunt, quatuordecim millia hominum, et septingenti, absque his qui perierant in seditione core.	2020-04-20	Liber_Numeri
1100000350	reversusque est aaron ad moysen ad ostium tabernaculi foederis postquam quievit interitus.	2020-04-20	Liber_Numeri
1100000351	caput 17 et locutus est dominus ad moysen, dicens:loquere ad filios israel, et accipe ab eis virgas singulas per cognationes suas, a cunctis principibus tribuum, virgas duodecim, et uniuscuiusque nomen superscribes virgae suae.	2020-04-20	Liber_Numeri
1100000352	nomen autem aaron erit in tribu levi, et una virga cunctas seorsum familias continebit:ponesque eas in tabernaculo foederis coram testimonio, ubi loquar ad te.	2020-04-20	Liber_Numeri
1100000353	quem ex his elegero, germinabit virga eius: et cohibebo a me querimonias filiorum israel, quibus contra vos murmurant.	2020-04-20	Liber_Numeri
1100000354	locutusque est moyses ad filios israel: et dederunt ei omnes principes virgas per singulas tribus: fueruntque virgae duodecim absque virga aaron.	2020-04-20	Liber_Numeri
1100000355	quas cum posuisset moyses coram domino in tabernaculo testimonii,sequenti die regressus invenit germinasse virgam aaron in domo levi: et turgentibus gemmis eruperant flores, qui, foliis dilatatis, in amygdalas deformati sunt.	2020-04-20	Liber_Numeri
1100000356	protulit ergo moyses omnes virgas de conspectu domini ad cunctos filios israel: videruntque, et receperunt singuli virgas suas.	2020-04-20	Liber_Numeri
1100000357	dixitque dominus ad moysen: refer virgam aaron in tabernaculum testimonii, ut servetur ibi in signum rebellium filiorum israel, et quiescant querelae eorum a me, ne moriantur.	2020-04-20	Liber_Numeri
1100000358	fecitque moyses sicut praeceperat dominus.	2020-04-20	Liber_Numeri
1100000359	dixerunt autem filii israel ad moysen: ecce consumpti sumus, omnes perivimus.	2020-04-20	Liber_Numeri
1100000360	quicumque accedit ad tabernaculum domini, moritur.  num usque ad internecionem cuncti delendi sumus? caput 18 dixitque dominus ad aaron: tu, et filii tui, et domus patris tui tecum, portabitis iniquitatem sanctuarii: et tu et filii tui simul sustinebitis peccata sacerdotii vestri.	2020-04-20	Liber_Numeri
1100000361	sed et fratres tuos de tribu levi, et sceptrum patris tui sume tecum, praestoque sint, et ministrent tibi: tu autem et filii tui ministrabitis in tabernaculo testimonii.	2020-04-20	Liber_Numeri
1100000362	excubabuntque levitae ad praecepta tua, et ad cuncta opera tabernaculi: ita dumtaxat ut ad vasa sanctuarii et ad altare non accedant, ne et illi moriantur, et vos pereatis simul.	2020-04-20	Liber_Numeri
1100000363	sint autem tecum, et excubent in custodiis tabernaculi, et in omnibus caeremoniis eius.  alienigena non miscebitur vobis.	2020-04-20	Liber_Numeri
1100000364	excubate in custodia sanctuarii, et in ministerio altaris: ne oriatur indignatio super filios israel.	2020-04-20	Liber_Numeri
1100000365	ego dedi vobis fratres vestros levitas de medio filiorum israel, et tradidi donum domino, ut serviant in ministeriis tabernaculi eius.	2020-04-20	Liber_Numeri
1100000366	tu autem et filii tui custodite sacerdotium vestrum: et omnia quae ad cultum altaris pertinent, et intra velum sunt, per sacerdotes administrabuntur: si quis externus accesserit, occidetur.	2020-04-20	Liber_Numeri
1100000367	locutusque est dominus ad aaron: ecce dedi tibi custodiam primitiarum mearum.  omnia quae sanctificantur a filiis israel, tradidi tibi et filiis tuis pro officio sacerdotali legitima sempiterna.	2020-04-20	Liber_Numeri
1100000368	haec ergo accipies de his, quae sanctificantur et oblata sunt domino.  omnis oblatio, et sacrificium, et quidquid pro peccato atque delicto redditur mihi, et cedit in sancta sanctorum, tuum erit, et filiorum tuorum.	2020-04-20	Liber_Numeri
1100000369	in sanctuario comedes illud: mares tantum edent ex eo, quia consecratum est tibi.	2020-04-20	Liber_Numeri
1100000370	primitias autem, quas voverint et obtulerint filii israel, tibi dedi, et filiis tuis, ac filiabus tuis, iure perpetuo: qui mundus est in domo tua, vescetur eis.	2020-04-20	Liber_Numeri
1100000371	omnem medullam olei, et vini, ac frumenti, quidquid offerunt primitiarum domino, tibi dedi.	2020-04-20	Liber_Numeri
1100000372	universa frugum initia, quas gignit humus, et domino deportantur, cedent in usus tuos: qui mundus est in domo tua, vescetur eis.	2020-04-20	Liber_Numeri
1100000373	omne quod ex voto reddiderint filii israel, tuum erit.	2020-04-20	Liber_Numeri
1100000374	quidquid primum erumpit e vulva cunctae carnis, quam offerunt domino, sive ex hominibus, sive de pecoribus fuerit, tui iuris erit: ita dumtaxat ut pro hominis primogenito pretium accipias, et omne animal quod immundum est redimi facias,cuius redemptio erit post unum mensem, siclis argenti quinque, pondere sanctuarii.  siclus viginti obolos habet.	2020-04-20	Liber_Numeri
1100000375	primogenitum autem bovis, et ovis, et caprae, non facies redimi, quia sanctificata sunt domino.  sanguinem tantum eorum fundes super altare, et adipes adolebis in suavissimum odorem domino.	2020-04-20	Liber_Numeri
1100000376	carnes vero in usum tuum cedent, sicut pectusculum consecratum, et armus dexter: tua erunt.	2020-04-20	Liber_Numeri
1100000377	omnes primitias sanctuarii, quas offerunt filii israel domino, tibi dedi, et filiis, ac filiabus tuis, iure perpetuo.  pactum salis est sempiternum coram domino, tibi ac filiis tuis.	2020-04-20	Liber_Numeri
1100000378	dixitque dominus ad aaron: in terra eorum nihil possidebitis, nec habebitis partem inter eos: ego pars et haereditas tua in medio filiorum israel.	2020-04-20	Liber_Numeri
1100000379	filiis autem levi dedi omnes decimas israelis in possessionem, pro ministerio, quo serviunt mihi in tabernaculo foederis:ut non accedant ultra filii israel ad tabernaculum, nec committant peccatum mortiferum,solis filiis levi mihi in tabernaculo servientibus, et portantibus peccata populi.  legitimum sempiternum erit in generationibus vestris.  nihil aliud possidebunt,decimarum oblatione contenti, quas in usus eorum et necessaria separavi.	2020-04-20	Liber_Numeri
1100000380	locutusque est dominus ad moysen, dicens:praecipe levitis, atque denuntia: cum acceperitis a filiis israel decimas, quas dedi vobis, primitias earum offerte domino, id est, decimam partem decimae,ut reputetur vobis in oblationem primitivorum, tam de areis quam de torcularibus:et universis quorum accipitis primitias, offerte domino, et date aaron sacerdoti.	2020-04-20	Liber_Numeri
1100000381	omnia quae offeretis ex decimis, et in donaria domini separabitis, optima et electa erunt.	2020-04-20	Liber_Numeri
1100000382	dicesque ad eos: si praeclara et meliora quaeque obtuleritis ex decimis, reputabitur vobis quasi de area, et torculari dederitis primitias:et comedetis eas in omnibus locis vestris, tam vos quam familiae vestrae: quia pretium est pro ministerio, quo servitis in tabernaculo testimonii.	2020-04-20	Liber_Numeri
1100000383	et non peccabitis super hoc, egregia vobis et pinguia reservantes, ne polluatis oblationes filiorum israel, et moriamini.	2020-04-20	Liber_Numeri
1100000384	caput 19 locutusque est dominus ad moysen et aaron, dicens:ista est religio victimae, quam constituit dominus.  praecipe filiis israel, ut adducant ad te vaccam rufam aetatis integrae, in qua nulla sit macula, nec portaverit iugum:tradetisque eam eleazaro sacerdoti, qui eductam extra castra, immolabit in conspectu omnium:et tingens digitum in sanguine eius, asperget contra fores tabernaculi septem vicibus,comburetque eam cunctis videntibus, tam pelle et carnibus eius quam sanguine et fimo flammae traditis.	2020-04-20	Liber_Numeri
1100000385	lignum quoque cedrinum, et hyssopum, coccumque bis tinctum sacerdos mittet in flammam, quae vaccam vorat.	2020-04-20	Liber_Numeri
1100000386	et tunc demum, lotis vestibus et corpore suo, ingredietur in castra, commaculatusque erit usque ad vesperum.	2020-04-20	Liber_Numeri
1100000387	sed et ille qui combusserit eam, lavabit vestimenta sua et corpus, et immundus erit usque ad vesperum.	2020-04-20	Liber_Numeri
1100000388	colliget autem vir mundus cineres vaccae, et effundet eos extra castra in loco purissimo, ut sint multitudini filiorum israel in custodiam, et in aquam aspersionis: quia pro peccato vacca combusta est.	2020-04-20	Liber_Numeri
1100000389	cumque laverit qui vaccae portaverat cineres vestimenta sua, immundus erit usque ad vesperum.  habebunt hoc filii israel, et advenae qui habitant inter eos, sanctum iure perpetuo.	2020-04-20	Liber_Numeri
1100000390	qui tetigerit cadaver hominis, et propter hoc septem diebus fuerit immundus,aspergetur ex hac aqua die tertio et septimo, et sic mundabitur.  si die tertio aspersus non fuerit, septimo non poterit emundari.	2020-04-20	Liber_Numeri
1100000391	omnis qui tetigerit humanae animae morticinum, et aspersus hac commistione non fuerit, polluet tabernaculum domini et peribit ex israel: quia aqua expiationis non est aspersus, immundus erit, et manebit spurcitia eius super eum.	2020-04-20	Liber_Numeri
1100000392	ista est lex hominis qui moritur in tabernaculo: omnes qui ingrediuntur tentorium illius, et universa vasa quae ibi sunt, polluta erunt septem diebus.	2020-04-20	Liber_Numeri
1100000393	vas, quod non habuerit operculum nec ligaturam desuper, immundum erit.	2020-04-20	Liber_Numeri
1100000394	si quis in agro tetigerit cadaver occisi hominis, aut per se mortui, sive os illius, vel sepulchrum, immundus erit septem diebus.	2020-04-20	Liber_Numeri
1100000395	tollentque de cineribus combustionis atque peccati, et mittent aquas vivas super eos in vas:in quibus cum homo mundus tinxerit hyssopum, asperget ex eo omne tentorium, et cunctam supellectilem, et homines huiuscemodi contagione pollutos:atque hoc modo mundus lustrabit immundum tertio et septimo die: expiatusque die septimo, lavabit et se et vestimenta sua, et immundus erit usque ad vesperum.	2020-04-20	Liber_Numeri
1100000396	si quis hoc ritu non fuerit expiatus, peribit anima illius de medio ecclesiae: quia sanctuarium domini polluit, et non est aqua lustrationis aspersus.	2020-04-20	Liber_Numeri
1100000397	erit hoc praeceptum legitimum sempiternum.  ipse quoque qui aspergit aquas, lavabit vestimenta sua.  omnis qui tetigerit aquas expiationis, immundus erit usque ad vesperum.	2020-04-20	Liber_Numeri
1100000398	quidquid tetigerit immundus, immundum faciet: et anima, quae horum quippiam tetigerit, immunda erit usque ad vesperum.	2020-04-20	Liber_Numeri
1100000399	caput 20 veneruntque filii israel et omnis multitudo in desertum sin, mense primo, et mansit populus in cades.  mortuaque est ibi maria, et sepulta in eodem loco.	2020-04-20	Liber_Numeri
1100000400	cumque indigeret aqua populus, convenerunt adversum moysen et aaron:et versi in seditionem, dixerunt: utinam periissemus inter fratres nostros coram domino.	2020-04-20	Liber_Numeri
1100000401	cur eduxistis ecclesiam domini in solitudinem, ut et nos et nostra iumenta moriamur? quare nos fecistis ascendere de aegypto, et adduxistis in locum istum pessimum, qui seri non potest, qui nec ficum gignit, nec vineas, nec malogranata, insuper et aquam non habet ad bibendum? ingressusque moyses et aaron, dimissa multitudine, tabernaculum foederis, corruerunt proni in terram, clamaveruntque ad dominum, atque dixerunt: domine deus, audi clamorem huius populi, et aperi eis thesaurum tuum fontem aquae vivae, ut satiati, cesset murmuratio eorum.  et apparuit gloria domini super eos.	2020-04-20	Liber_Numeri
1100000402	locutusque est dominus ad moysen, dicens:tolle virgam, et congrega populum, tu et aaron frater tuus, et loquimini ad petram coram eis, et illa dabit aquas.  cumque eduxeris aquam de petra, bibet omnis multitudo et iumenta eius.	2020-04-20	Liber_Numeri
1100000403	tulit igitur moyses virgam, quae erat in conspectu domini, sicut praeceperat ei,congregata multitudine ante petram: dixitque eis: audite, rebelles et increduli: num de petra hac vobis aquam poterimus eiicere? cumque elevasset moyses manum, percutiens virga bis silicem, egressae sunt aquae largissimae, ita ut populus biberet et iumenta.	2020-04-20	Liber_Numeri
1100000404	dixitque dominus ad moysen et aaron: quia non credidistis mihi, ut sanctificaretis me coram filiis israel, non introducetis hos populos in terram, quam dabo eis.	2020-04-20	Liber_Numeri
1100000405	haec est aqua contradictionis, ubi iurgati sunt filii israel contra dominum, et sanctificatus est in eis.	2020-04-20	Liber_Numeri
1100000406	misit interea nuntios moyses de cades ad regem edom, qui dicerent: haec mandat frater tuus israel: nosti omnem laborem qui apprehendit nos,quomodo descenderint patres nostri in aegyptum, et habitaverimus ibi multo tempore, afflixerintque nos aegyptii, et patres nostros:et quomodo clamaverimus ad dominum, et exaudierit nos, miseritque angelum, qui eduxerit nos de aegypto.  ecce in urbe cades, quae est in extremis finibus tuis, positi,obsecramus ut nobis transire liceat per terram tuam.  non ibimus per agros, nec per vineas; non bibemus aquas de puteis tuis: sed gradiemur via publica, nec ad dexteram nec ad sinistram declinantes, donec transeamus terminos tuos.	2020-04-20	Liber_Numeri
1100000407	cui respondit edom: non transibis per me, alioquin armatus occurram tibi.	2020-04-20	Liber_Numeri
1100000408	dixeruntque filii israel: per tritam gradiemur viam: et si biberimus aquas tuas, nos et pecora nostra, dabimus quod iustum est: nulla erit in pretio difficultas, tantum velociter transeamus.	2020-04-20	Liber_Numeri
1100000409	at ille respondit: non transibis.  statimque egressus est obvius, cum infinita multitudo, et manu forti,nec voluit acquiescere deprecanti, ut concederet transitum per fines suos.  quam ob rem divertit ab eo israel.	2020-04-20	Liber_Numeri
1100000410	cumque castra movissent de cades, venerunt in montem hor, qui est in finibus terrae edom:ubi locutus est dominus ad moysen:pergat, inquit, aaron ad populos suos: non enim intrabit terram, quam dedi filiis israel, eo quod incredulus fuerit ori meo, ad aquas contradictionis.	2020-04-20	Liber_Numeri
1100000411	tolle aaron et filium eius cum eo, et duces eos in montem hor.	2020-04-20	Liber_Numeri
1100000412	cumque nudaveris patrem veste sua, indues ea eleazarum filium eius: aaron colligetur, et morietur ibi.	2020-04-20	Liber_Numeri
1100000413	fecit moyses ut praeceperat dominus: et ascenderunt in montem hor coram omni multitudine.	2020-04-20	Liber_Numeri
1100000414	cumque aaron spoliasset vestibus suis, induit eis eleazarum filium eius.	2020-04-20	Liber_Numeri
1100000415	illo mortuo in montis supercilio, descendit cum eleazaro.	2020-04-20	Liber_Numeri
1100000416	omnis autem multitudo videns occubuisse aaron, flevit super eo triginta diebus per cunctas familias suas.	2020-04-20	Liber_Numeri
1100000417	caput 21 quod cum audisset chananaeus rex arad, qui habitabat ad meridiem, venisse scilicet israel per exploratorum viam, pugnavit contra illum, et victor existens, duxit ex eo praedam.	2020-04-20	Liber_Numeri
1100000418	at israel voto se domino obligans, ait: si tradideris populum istum in manu mea, delebo urbes eius.	2020-04-20	Liber_Numeri
1100000419	exaudivitque dominus preces israel, et tradidit chananaeum, quem ille interfecit subversis urbibus eius: et vocavit nomen loci illius horma, id est, anathema.	2020-04-20	Liber_Numeri
1100000420	profecti sunt autem et de monte hor, per viam quae ducit ad mare rubrum, ut circumirent terram edom.  et taedere coepit populum itineris ac laboris:locutusque contra deum et moysen, ait: cur eduxisti nos de aegypto, ut moreremur in solitudine?  deest panis, non sunt aquae: anima nostra iam nauseat super cibo isto levissimo.	2020-04-20	Liber_Numeri
1100000421	quam ob rem misit dominus in populum ignitos serpentes, ad quorum plagas et mortes plurimorum,venerunt ad moysen, atque dixerunt: peccavimus, quia locuti sumus contra dominum et te: ora ut tollat a nobis serpentes.  oravitque moyses pro populo,et locutus est dominus ad eum: fac serpentem aeneum, et pone eum pro signo: qui percussus aspexerit eum, vivet.	2020-04-20	Liber_Numeri
1100000422	fecit ergo moyses serpentem aeneum, et posuit eum pro signo: quem cum percussi aspicerent, sanabantur.	2020-04-20	Liber_Numeri
1100000423	profectique filii israel castrametati sunt in oboth.	2020-04-20	Liber_Numeri
1100000424	unde egressi fixere tentoria in ieabarim, in solitudine quae respicit moab contra orientalem plagam.	2020-04-20	Liber_Numeri
1100000425	et inde moventes, venerunt ad torrentem zared.	2020-04-20	Liber_Numeri
1100000426	quem relinquentes castrametati sunt contra arnon, quae est in deserto, et prominet in finibus amorrhaei.  siquidem arnon terminus est moab, dividens moabitas et amorrhaeos.	2020-04-20	Liber_Numeri
1100000427	unde dicitur in libro bellorum domini: sicut fecit in mari rubro, sic faciet in torrentibus arnon.	2020-04-20	Liber_Numeri
1100000428	scopuli torrentium inclinati sunt, ut requiescerent in ar, et recumberent in finibus moabitarum.	2020-04-20	Liber_Numeri
1100000429	ex eo loco apparuit puteus, super quo locutus est dominus ad moysen: congrega populum, et dabo ei aquam.	2020-04-20	Liber_Numeri
1100000430	tunc cecinit israel carmen istud: ascendat puteus.	2020-04-20	Liber_Numeri
1100000431	concinebant: puteus, quem foderunt principes et paraverunt duces multitudinis in datore legis, et in baculis suis.	2020-04-20	Liber_Numeri
1100000432	de solitudine, matthana.	2020-04-20	Liber_Numeri
1100000433	de matthana in nahaliel: de nahaliel in bamoth.	2020-04-20	Liber_Numeri
1100000434	de bamoth, vallis est in regione moab, in vertice phasga, quod respicit contra desertum.	2020-04-20	Liber_Numeri
1100000435	misit autem israel nuntios ad sehon regem amorrhaeorum, dicens:obsecro ut transire mihi liceat per terram tuam: non declinabimus in agros et vineas; non bibemus aquas ex puteis: via regia gradiemur, donec transeamus terminos tuos.	2020-04-20	Liber_Numeri
1100000436	qui concedere noluit ut transiret israel per fines suos: quin potius exercitu congregato, egressus est obviam in desertum, et venit in iasa, pugnavitque contra eum.	2020-04-20	Liber_Numeri
1100000437	a quo percussus est in ore gladii, et possessa est terra eius ab arnon usque ieboc, et filios ammon: quia forti praesidio tenebantur termini ammonitarum.	2020-04-20	Liber_Numeri
1100000438	tulit ergo israel omnes civitates eius, et habitavit in urbibus amorrhaei, in hesebon scilicet, et viculis eius.	2020-04-20	Liber_Numeri
1100000439	urbs hesebon fuit sehon regis amorrhaei, qui pugnavit contra regem moab: et tulit omnem terram, quae ditionis illius fuerat usque arnon.	2020-04-20	Liber_Numeri
1100000440	idcirco dicitur in proverbio: venite in hesebon: aedificetur, et construatur civitas sehon: ignis egressus est de hesebon, flamma de oppido sehon, et devoravit ar moabitarum, et habitatores excelsorum arnon.	2020-04-20	Liber_Numeri
1100000441	vae tibi moab; peristi popule chamos.	2020-04-20	Liber_Numeri
1100000442	dedit filios eius in fugam, et filias in captivitatem regi amorrhaeorum sehon.	2020-04-20	Liber_Numeri
1100000443	iugum ipsorum disperiit ad hesebon usque dibon: lassi pervenerunt in nophe, et usque medaba.	2020-04-20	Liber_Numeri
1100000444	habitavit itaque israel in terra amorrhaei.	2020-04-20	Liber_Numeri
1100000445	misitque moyses qui explorarent iazer: cuius ceperunt viculos, et possederunt habitatores.	2020-04-20	Liber_Numeri
1100000446	verteruntque se, et ascenderunt per viam basan, et occurrit eis og, rex basan, cum omni populo suo, pugnaturus in edrai.	2020-04-20	Liber_Numeri
1100000447	dixitque dominus ad moysen: ne timeas eum, quia in manu tua tradidi illum, et omnem populum ac terram eius: faciesque illi sicut fecisti sehon, regi amorrhaeorum habitatori hesebon.	2020-04-20	Liber_Numeri
1100000448	percusserunt igitur et hunc cum filiis suis, universumque populum eius usque ad internecionem, et possederunt terram illius.	2020-04-20	Liber_Numeri
1100000449	caput 22 profectique castrametati sunt in campestribus moab, ubi trans iordanem iericho sita est.	2020-04-20	Liber_Numeri
1100000450	videns autem balac filius sephor omnia quae fecerat israel amorrhaeo,et quod pertimuissent eum moabitae, et impetum eius ferre non possent,dixit ad maiores natu madian: ita delebit hic populus omnes, qui in nostris finibus commorantur, quomodo solet bos herbas usque ad radices carpere.  ipse erat eo tempore rex in moab.	2020-04-20	Liber_Numeri
1100000451	misit ergo nuntios ad balaam filium beor ariolum, qui habitabat super flumen terrae filiorum ammon, ut vocarent eum, et dicerent: ecce egressus est populus ex aegypto, qui operuit superficiem terrae, sedens contra me.	2020-04-20	Liber_Numeri
1100000452	veni igitur, et maledic populo huic, quia fortior me est: si quomodo possim percutere et eiicere eum de terra mea.  novi enim quod benedictus sit cui benedixeris, et maledictus in quem maledicta congesseris.	2020-04-20	Liber_Numeri
1100000453	perrexeruntque seniores moab, et maiores natu madian, habentes divinationis pretium in manibus.  cumque venissent ad balaam, et narrassent ei omnia verba balac,ille respondit: manete hic nocte, et respondebo quidquid mihi dixerit dominus.  manentibus illis apud balaam, venit deus, et ait ad eum:quid sibi volunt homines isti apud te? respondit: balac filius sephor rex moabitarum misit ad me,dicens: ecce populus qui egressus est de aegypto, operuit superficiem terrae: veni, et maledic ei, si quomodo possim pugnans abigere eum.	2020-04-20	Liber_Numeri
1100000454	dixitque deus ad balaam: noli ire cum eis, neque maledicas populo: quia benedictus est.	2020-04-20	Liber_Numeri
1100000455	qui mane consurgens dixit ad principes: ite in terram vestram, quia prohibuit me dominus venire vobiscum.	2020-04-20	Liber_Numeri
1100000456	reversi principes dixerunt ad balac: noluit balaam venire nobiscum.	2020-04-20	Liber_Numeri
1100000457	rursum ille multo plures et nobiliores quam ante miserat, misit.	2020-04-20	Liber_Numeri
1100000458	qui cum venissent ad balaam, dixerunt: sic dicit balac filius sephor: ne cuncteris venire ad me:paratus sum honorare te, et quidquid volueris, dabo tibi: veni, et maledic populo isti.	2020-04-20	Liber_Numeri
1100000459	respondit balaam: si dederit mihi balac plenam domum suam argenti et auri, non potero immutare verbum domini dei mei, ut vel plus, vel minus loquar.	2020-04-20	Liber_Numeri
1100000460	obsecro ut hic maneatis etiam hac nocte, et scire queam quid mihi rursum respondeat dominus.	2020-04-20	Liber_Numeri
1100000461	venit ergo deus ad balaam nocte, et ait ei: si vocare te venerunt homines isti, surge, et vade cum eis: ita dumtaxat, ut quod tibi praecepero, facias.	2020-04-20	Liber_Numeri
1100000462	surrexit balaam mane, et strata asina sua profectus est cum eis.	2020-04-20	Liber_Numeri
1100000463	et iratus est deus.  stetitque angelus domini in via contra balaam, qui insidebat asinae, et duos pueros habebat secum.	2020-04-20	Liber_Numeri
1100000464	cernens asina angelum stantem in via, evaginato gladio, avertit se de itinere, et ibat per agrum.  quam cum verberaret balaam, et vellet ad semitam reducere,stetit angelus in angustiis duarum maceriarum, quibus vineae cingebantur.	2020-04-20	Liber_Numeri
1100000465	quem videns asina, iunxit se parieti, et attrivit sedentis pedem.  at ille iterum verberabat eam:et nihilominus angelus ad locum angustum transiens, ubi nec ad dexteram, nec ad sinistram poterat deviare, obvius stetit.	2020-04-20	Liber_Numeri
1100000466	cumque vidisset asina stantem angelum, concidit sub pedibus sedentis: qui iratus, vehementius caedebat fuste latera eius.	2020-04-20	Liber_Numeri
1100000467	aperuitque dominus os asinae, et locuta est: quid feci tibi?  cur percutis me ecce iam tertio? respondit balaam: quia commeruisti, et illusisti mihi: utinam haberem gladium, ut te percuterem! dixit asina: nonne animal tuum sum, cui semper sedere consuevisti usque in praesentem diem?  dic quid simile umquam fecerim tibi.  at ille ait: numquam.	2020-04-20	Liber_Numeri
1100000468	protinus aperuit dominus oculos balaam, et vidit angelum stantem in via, evaginato gladio, adoravitque eum pronus in terram.	2020-04-20	Liber_Numeri
1100000469	cui angelus: cur, inquit, tertio verberas asinam tuam?  ego veni ut adversarer tibi, quia perversa est via tua, mihique contraria:et nisi asina declinasset de via, dans locum resistenti, te occidissem, et illa viveret.	2020-04-20	Liber_Numeri
1100000470	dixit balaam: peccavi, nesciens quod tu stares contra me: et nunc si displicet tibi ut vadam, revertar.	2020-04-20	Liber_Numeri
1100000471	ait angelus: vade cum istis, et cave ne aliud quam praecepero tibi loquaris.  ivit igitur cum principibus.	2020-04-20	Liber_Numeri
1100000472	quod cum audisset balac, egressus est in occursum eius in oppido moabitarum, quod situm est in extremis finibus arnon.	2020-04-20	Liber_Numeri
1100000473	dixitque ad balaam: misi nuntios ut vocarent te: cur non statim venisti ad me?  an quia mercedem adventui tuo reddere nequeo? cui ille respondit: ecce adsum: numquid loqui potero aliud, nisi quod deus posuerit in ore meo? perrexerunt ergo simul, et venerunt in urbem, quae in extremis regni eius finibus erat.	2020-04-20	Liber_Numeri
1100000474	cumque occidisset balac boves et oves, misit ad balaam, et principes qui cum eo erant, munera.	2020-04-20	Liber_Numeri
1100000475	mane autem facto, duxit eum ad excelsa baal, et intuitus est extremam partem populi.	2020-04-20	Liber_Numeri
1100000476	caput 23 dixitque balaam ad balac: aedifica mihi hic septem aras, et para totidem vitulos, eiusdemque numeri arietes.	2020-04-20	Liber_Numeri
1100000477	cumque fecisset iuxta sermonem balaam, imposuerunt simul vitulum et arietem super aram.	2020-04-20	Liber_Numeri
1100000478	dixitque balaam ad balac: sta paulisper iuxta holocaustum tuum, donec vadam, si forte occurrat mihi dominus, et quodcumque imperaverit, loquar tibi.	2020-04-20	Liber_Numeri
1100000479	cumque abiisset velociter, occurrit illi deus.  locutusque ad eum balaam: septem, inquit, aras erexi, et imposui vitulum et arietem desuper.	2020-04-20	Liber_Numeri
1100000480	dominus autem posuit verbum in ore eius, et ait: revertere ad balac, et haec loqueris.	2020-04-20	Liber_Numeri
1100000481	reversus invenit stantem balac iuxta holocaustum suum, et omnes principes moabitarum:assumptaque parabola sua, dixit: de aram adduxit me balac rex moabitarum, de montibus orientis: veni, inquit, et maledic iacob; propera, et detestare israel.	2020-04-20	Liber_Numeri
1100000482	quomodo maledicam, cui non maledixit deus? qua ratione detester, quem dominus non detestatur? de summis silicibus videbo eum, et de collibus considerabo illum.	2020-04-20	Liber_Numeri
1100000483	populus solus habitabit, et inter gentes non reputabitur.	2020-04-20	Liber_Numeri
1100000484	quis dinumerare possit pulverem iacob, et nosse numerum stirpis israel? moriatur anima mea morte iustorum, et fiant novissima mea horum similia.	2020-04-20	Liber_Numeri
1100000485	dixitque balac ad balaam: quid est hoc quod agis?  ut malediceres inimicis meis vocavi te, et tu e contrario benedicis eis.	2020-04-20	Liber_Numeri
1100000486	cui ille respondit: num aliud possum loqui, nisi quod iusserit dominus? dixit ergo balac: veni mecum in alterum locum unde partem israel videas, et totum videre non possis: inde maledicito ei.	2020-04-20	Liber_Numeri
1100000487	cumque duxisset eum in locum sublimem, super verticem montis phasga, aedificavit balaam septem aras, et impositis supra vitulo atque ariete,dixit ad balac: sta hic iuxta holocaustum tuum, donec ego obvius pergam.	2020-04-20	Liber_Numeri
1100000488	cui cum dominus occurrisset, posuissetque verbum in ore eius, ait: revertere ad balac, et haec loqueris ei.	2020-04-20	Liber_Numeri
1100000489	reversus invenit eum stantem iuxta holocaustum suum, et principes moabitarum cum eo.  ad quem balac: quid, inquit, locutus est dominus? at ille, assumpta parabola sua, ait: sta, balac, et ausculta; audi, fili sephor: non est deus quasi homo, ut mentiatur, nec ut filius hominis, ut mutetur.	2020-04-20	Liber_Numeri
1100000490	dixit ergo, et non faciet? locutus est, et non implebit? ad benedicendum adductus sum: benedictionem prohibere non valeo.	2020-04-20	Liber_Numeri
1100000491	non est idolum in iacob, nec videtur simulacrum in israel.	2020-04-20	Liber_Numeri
1100000492	dominus deus eius cum eo est, et clangor victoriae regis in illo.	2020-04-20	Liber_Numeri
1100000493	deus eduxit illum de aegypto, cuius fortitudo similis est rhinocerotis.	2020-04-20	Liber_Numeri
1100000494	non est augurium in iacob, nec divinatio in israel: temporibus suis dicetur iacob et israeli quid operatus sit deus.	2020-04-20	Liber_Numeri
1100000495	ecce populus ut leaena consurget, et quasi leo erigetur: non accubabit donec devoret praedam, et occisorum sanguinem bibat.	2020-04-20	Liber_Numeri
1100000496	dixitque balac ad balaam: nec maledicas ei, nec benedicas.	2020-04-20	Liber_Numeri
1100000497	et ille ait: nonne dixi tibi quod quidquid mihi deus imperaret, hoc facerem? et ait balac ad eum: veni, et ducam te ad alium locum: si forte placeat deo ut inde maledicas eis.	2020-04-20	Liber_Numeri
1100000498	cumque duxisset eum super verticem montis phogor, qui respicit solitudinem,dixit ei balaam: aedifica mihi hic septem aras, et para totidem vitulos, eiusdemque numeri arietes.	2020-04-20	Liber_Numeri
1100000499	fecit balac ut balaam dixerat: imposuitque vitulos et arietes per singulas aras.	2020-04-20	Liber_Numeri
1100000500	caput 24 cumque vidisset balaam quod placeret domino ut benediceret israeli, nequaquam abiit ut ante perrexerat, ut augurium quaereret: sed dirigens contra desertum vultum suum,et elevans oculos, vidit israel in tentoriis commorantem per tribus suas: et irruente in se spiritu dei,assumpta parabola, ait: dixit balaam filius beor: dixit homo, cuius obturatus est oculus: dixit auditor sermonum dei, qui visionem omnipotentis intuitus est, qui cadit, et sic aperiuntur oculi eius: quam pulchra tabernacula tua, iacob, et tentoria tua, israel! ut valles nemorosae, ut horti iuxta fluvios irrigui, ut tabernacula quae fixit dominus, quasi cedri prope aquas.	2020-04-20	Liber_Numeri
1100000501	fluet aqua de situla eius, et semen illius erit in aquas multas.	2020-04-20	Liber_Numeri
1100000502	tolletur propter agag, rex eius, et auferetur regnum illius.	2020-04-20	Liber_Numeri
1100000503	deus eduxit illum de aegypto, cuius fortitudo similis est rhinocerotis.	2020-04-20	Liber_Numeri
1100000504	devorabunt gentes hostes illius, ossaque eorum confringent, et perforabunt sagittis.	2020-04-20	Liber_Numeri
1100000505	accubans dormivit ut leo, et quasi leaena, quam suscitare nullus audebit.	2020-04-20	Liber_Numeri
1100000506	qui benedixerit tibi, erit et ipse benedictus: qui maledixerit, in maledictione reputabitur.	2020-04-20	Liber_Numeri
1100000507	iratusque balac contra balaam, complosis manibus ait: ad maledicendum inimicis meis vocavi te, quibus e contrario tertio benedixisti:revertere ad locum tuum.  decreveram quidem magnifice honorare te, sed dominus privavit te honore disposito.	2020-04-20	Liber_Numeri
1100000508	respondit balaam ad balac: nonne nuntiis tuis, quos misisti ad me, dixi:si dederit mihi balac plenam domum suam argenti et auri, non potero praeterire sermonem domini dei mei, ut vel boni quid vel mali proferam ex corde meo: sed quidquid dominus dixerit, hoc loquar? verumtamen pergens ad populum meum, dabo consilium, quid populus tuus populo huic faciat extremo tempore.	2020-04-20	Liber_Numeri
1100000509	sumpta igitur parabola, rursum ait: dixit balaam filius beor: dixit homo, cuius obturatus est oculus: dixit auditor sermonum dei, qui novit doctrinam altissimi, et visiones omnipotentis videt, qui cadens apertos habet oculos: videbo eum, sed non modo: intuebor illum, sed non prope.	2020-04-20	Liber_Numeri
1100000510	orietur stella ex iacob, et consurget virga de israel: et percutiet duces moab, vastabitque omnes filios seth.	2020-04-20	Liber_Numeri
1100000511	et erit idumaea possessio eius: haereditas seir cedet inimicis suis: israel vero fortiter aget.	2020-04-20	Liber_Numeri
1100000512	de iacob erit qui dominetur, et perdat reliquias civitatis.	2020-04-20	Liber_Numeri
1100000513	cumque vidisset amalec, assumens parabolam, ait: principium gentium amalec, cuius extrema perdentur.	2020-04-20	Liber_Numeri
1100000514	vidit quoque cinaeum: et assumpta parabola, ait: robustum quidem est habitaculum tuum: sed si in petra posueris nidum tuum, et fueris electus de stirpe cin, quamdiu poteris permanere?  assur enim capiet te.	2020-04-20	Liber_Numeri
1100000515	assumptaque parabola iterum locutus est: heu!  quis victurus est, quando ista faciet deus? venient in trieribus de italia: superabunt assyrios, vastabuntque hebraeos, et ad extremum etiam ipsi peribunt.	2020-04-20	Liber_Numeri
1100000516	surrexitque balaam, et reversus est in locum suum: balac quoque via, qua venerat, rediit.	2020-04-20	Liber_Numeri
1100000517	caput 25 morabatur autem eo tempore israel in settim, et fornicatus est populus cum filiabus moab,quae vocaverunt eos ad sacrificia sua.  at ille comederunt et adoraverunt deos earum.	2020-04-20	Liber_Numeri
1100000518	initiatusque est israel beelphegor: et iratus dominus,ait ad moysen: tolle cunctos principes populi, et suspende eos contra solem in patibulis, ut avertatur furor meus ab israel.	2020-04-20	Liber_Numeri
1100000519	dixitque moyses ad iudices israel: occidat unusquisque proximos suos, qui initiati sunt beelphegor.	2020-04-20	Liber_Numeri
1100000520	et ecce unus de filiis israel intravit coram fratribus suis ad scortum madianitidem, vidente moyse, et omni turba filiorum israel, qui flebant ante fores tabernaculi.	2020-04-20	Liber_Numeri
1100000521	quod cum vidisset phinees filius eleazari filii aaron sacerdotis, surrexit de medio multitudinis, et arrepto pugione,ingressus est post virum israelitem in lupanar, et perfodit ambos simul, virum scilicet et mulierem in locis genitalibus.  cessavitque plaga a filiis israel:et occisi sunt viginti quatuor millia hominum.	2020-04-20	Liber_Numeri
1100000522	dixitque dominus ad moysen:phinees filius eleazari filii aaron sacerdotis avertit iram meam a filiis israel: quia zelo meo commotus est contra eos, ut non ipse delerem filios israel in zelo meo.	2020-04-20	Liber_Numeri
1100000523	idcirco loquere ad eum: ecce do ei pacem foederis mei,et erit tam ipsi quam semini eius pactum sacerdotii sempiternum: quia zelatus est pro deo suo, et expiavit scelus filiorum israel.	2020-04-20	Liber_Numeri
1100000524	erat autem nomen viri israelitae, qui occisus est cum madianitide, zambri filius salu, dux de cognatione et tribu simeonis.	2020-04-20	Liber_Numeri
1100000525	porro mulier madianitis, quae pariter interfecta est, vocabatur cozbi filia sur principis nobilissimi madianitarum.	2020-04-20	Liber_Numeri
1100000526	locutusque est dominus ad moysen, dicens:hostes vos sentiant madianitae, et percutite eos:quia et ipsi hostiliter egerunt contra vos, et decepere insidiis per idolum phogor, et cozbi filiam ducis madian sororem suam, quae percussa est in die plagae pro sacrilegio phogor.	2020-04-20	Liber_Numeri
1100000527	caput 26 postquam noxiorum sanguis effusus est, dixit dominus ad moysen et eleazarum filium aaron sacerdotem:numerate omnem summam filiorum israel a viginti annis et supra, per domos et cognationes suas, cunctos qui possunt ad bella procedere.	2020-04-20	Liber_Numeri
1100000528	locuti sunt itaque moyses et eleazar sacerdos, in campestribus moab super iordanem contra iericho, ad eos qui eranta viginti annis et supra, sicut dominus imperaverat, quorum iste est numerus.	2020-04-20	Liber_Numeri
1100000529	ruben primogenitus israel: huius filius, henoch, a quo familia henochitarum: et phallu, a quo familia phalluitarum:et hesron, a quo familia hesronitarum: et charmi, a quo familia charmitarum.	2020-04-20	Liber_Numeri
1100000530	hae sunt familiae de stirpe ruben: quarum numerus inventus est quadraginta tria millia, et septingenti triginta.	2020-04-20	Liber_Numeri
1100000531	filius phallu, eliab:huius filii, namuel et dathan et abiron: isti sunt dathan et abiron principes populi, qui surrexerunt contra moysen et aaron in seditione core, quando adversus dominum rebellaverunt:et aperiens terra os suum devoravit core, morientibus plurimis, quando combussit ignis ducentos quinquaginta viros.  et factum est grande miraculum,ut, core pereunte, filii illius non perirent.	2020-04-20	Liber_Numeri
1100000532	filii simeon per cognationes suas: namuel, ab hoc familia namuelitarum: iamin, ab hoc familia iaminitarum: iachin, ab hoc familia iachinitarum:zare, ab hoc familia zareitarum: saul, ab hoc familia saulitarum.	2020-04-20	Liber_Numeri
1100000533	hae sunt familiae de stirpe simeon, quarum omnis numerus fuit viginti duo millia ducenti.	2020-04-20	Liber_Numeri
1100000534	filii gad per cognationes suas: sephon, ab hoc familia sephonitarum: aggi, ab hoc familia aggitarum: suni, ab hoc familia sunitarum:ozni, ab hoc familia oznitarum: her, ab hoc familia heritarum:arod, ab hoc familia aroditarum: ariel, ab hoc familia arielitarum.	2020-04-20	Liber_Numeri
1100000535	istae sunt familiae gad, quarum omnis numerus fuit quadraginta millia quingenti.	2020-04-20	Liber_Numeri
1100000536	filii iuda, her et onan, qui ambo mortui sunt in terra chanaan.	2020-04-20	Liber_Numeri
1100000537	fueruntque filii iuda per cognationes suas: sela, a quo familia selaitarum: phares, a quo familia pharesitarum: zare, a quo familia zareitarum.	2020-04-20	Liber_Numeri
1100000538	porro filii phares: hesron, a quo familia hesronitarum: et hamul, a quo familia hamulitarum.	2020-04-20	Liber_Numeri
1100000539	istae sunt familiae iuda, quarum omnis numerus fuit septuaginta sex millia quingenti.	2020-04-20	Liber_Numeri
1100000540	filii issachar per cognationes suas: thola, a quo familia tholaitarum: phua, a quo familia phuaitarum:iasub, a quo familia iasubitarum: semran, a quo familia semranitarum.	2020-04-20	Liber_Numeri
1100000541	hae sunt cognationes issachar, quarum numerus fuit sexaginta quatuor millia trecenti.	2020-04-20	Liber_Numeri
1100000542	filii zabulon per cognationes suas: sared, a quo familia sareditarum: elon, a quo familia elonitarum: ialel, a quo familia ialelitarum.	2020-04-20	Liber_Numeri
1100000543	hae sunt cognationes zabulon, quarum numerus fuit sexaginta millia quingenti.	2020-04-20	Liber_Numeri
1100000544	filii ioseph per cognationes suas, manasse et ephraim.	2020-04-20	Liber_Numeri
1100000545	de manasse ortus est machir, a quo familia machiritarum.  machir genuit galaad, a quo familia galaaditarum.	2020-04-20	Liber_Numeri
1100000546	galaad habuit filios: iezer, a quo familia iezeritarum: et helec, a quo familia helecitarum:et asriel, a quo familia asrielitarum: et sechem, a quo familia sechemitarum:et semida, a quo familia semidaitarum: et hepher, a quo familia hepheritarum.	2020-04-20	Liber_Numeri
1100000547	fuit autem hepher pater salphaad, qui filios non habebat, sed tantum filias: quarum ista sunt nomina: maala, et noa, et hegla, et melcha, et thersa.	2020-04-20	Liber_Numeri
1100000548	hae sunt familiae manasse, et numerus earum quinquaginta duo millia septingenti.	2020-04-20	Liber_Numeri
1100000549	filii autem ephraim per cognationes suas fuerunt hi: suthala, a quo familia suthalaitarum: becher, a quo familia becheritarum: thehen, a quo familia thehenitarum.	2020-04-20	Liber_Numeri
1100000550	porro filius suthala fuit heran, a quo familia heranitarum.	2020-04-20	Liber_Numeri
1100000551	hae sunt cognationes filiorum ephraim: quarum numerus fuit triginta duo millia quingenti.	2020-04-20	Liber_Numeri
1100000552	isti sunt filii ioseph per familias suas.  filii beniamin in cognationibus suis: bela, a quo familia belaitarum: asbel, a quo familia asbelitarum: ahiram, a quo familia ahiramitarum:supham, a quo familia suphamitarum: hupham, a quo familia huphamitarum.	2020-04-20	Liber_Numeri
1100000553	filii bela: hered, et noeman.  de hered, familia hereditarum: de noeman, familia noemanitarum.	2020-04-20	Liber_Numeri
1100000554	hi sunt filii beniamin per cognationes suas: quorum numerus fuit quadraginta quinque millia sexcenti.	2020-04-20	Liber_Numeri
1100000555	filii dan per cognationes suas: suham, a quo familia suhamitarum.  hae sunt cognationes dan per familias suas.	2020-04-20	Liber_Numeri
1100000556	omnes fuere suhamitae, quorum numerus erat sexaginta quatuor millia quadringenti.	2020-04-20	Liber_Numeri
1100000557	filii aser per cognationes suas: iemna, a quo familia iemnaitarum: iessui, a quo familia iessuitarum: brie, a quo familia brieitarum.	2020-04-20	Liber_Numeri
1100000558	filii brie: heber, a quo familia heberitarum: et melchiel, a quo familia melchielitarum.	2020-04-20	Liber_Numeri
1100000559	nomen autem filiae aser fuit sara.	2020-04-20	Liber_Numeri
1100000560	hae cognationes filiorum aser, et numerus eorum quinquaginta tria millia quadringenti.	2020-04-20	Liber_Numeri
1100000561	filii nephthali per cognationes suas: iesiel, a quo familia iesielitarum: guni, a quo familia gunitarum:ieser, a quo familia ieseritarum: sellem, a quo familia sellemitarum.	2020-04-20	Liber_Numeri
1100000562	hae sunt cognationes filiorum nephthali per familias suas: quorum numerus quadraginta quinque millia quadringenti.	2020-04-20	Liber_Numeri
1100000563	ista est summa filiorum israel, qui recensiti sunt, sexcenta millia, et mille septingenti triginta.	2020-04-20	Liber_Numeri
1100000564	locutusque est dominus ad moysen, dicens:istis dividetur terra iuxta numerum vocabulorum in possessiones suas.	2020-04-20	Liber_Numeri
1100000565	pluribus maiorem partem dabis, et paucioribus minorem: singulis, sicut nunc recensiti sunt, tradetur possessio:ita dumtaxat ut sors terram tribubus dividat et familiis.	2020-04-20	Liber_Numeri
1100000566	quidquid sorte contigerit, hoc vel plures accipiant, vel pauciores.	2020-04-20	Liber_Numeri
1100000567	hic quoque est numerus filiorum levi per familias suas: gerson, a quo familia gersonitarum: caath, a quo familia caathitarum: merari, a quo familia meraritarum.	2020-04-20	Liber_Numeri
1100000568	hae sunt familiae levi: familia lobni, familia hebroni, familia moholi, familia musi, familia core.  at vero caath genuit amram:qui habuit uxorem iochabed filiam levi, quae nata est ei in aegypto.  haec genuit amram viro suo filios, aaron, et moysen, et mariam sororem eorum.	2020-04-20	Liber_Numeri
1100000569	de aaron orti sunt nadab et abiu, et eleazar et ithamar:quorum nadab et abiu mortui sunt, cum obtulissent ignem alienum coram domino.	2020-04-20	Liber_Numeri
1100000570	fueruntque omnes qui numerati sunt, viginti tria millia generis masculini ab uno mense et supra: quia non sunt recensiti inter filios israel, nec eis cum ceteris data possessio est.	2020-04-20	Liber_Numeri
1100000571	hic est numerus filiorum israel, qui descripti sunt a moyse et eleazaro sacerdote, in campestribus moab supra iordanem contra iericho:inter quos, nullus fuit eorum qui ante numerati sunt a moyse et aaron in deserto sinai:praedixerat enim dominus quod omnes morerentur in solitudine.  nullusque remansit ex eis, nisi caleb filius iephone, et iosue filius nun.	2020-04-20	Liber_Numeri
1100000572	caput 27 accesserunt autem filiae salphaad, filii hepher, filii galaad, filii machir, filii manasse, qui fuit filius ioseph: quarum sunt nomina, maala, et noa, et hegla, et melcha, et thersa.	2020-04-20	Liber_Numeri
1100000573	steteruntque coram moyse et eleazaro sacerdote et cunctis principibus populi ad ostium tabernaculi foederis, atque dixerunt:pater noster mortuus est in deserto, nec fuit in seditione, quae concitata est contra dominum sub core, sed in peccato suo mortuus est: hic non habuit mares filios.  cur tollitur nomen illius de familia sua, quia non habuit filium?  date nobis possessionem inter cognatos patris nostri.	2020-04-20	Liber_Numeri
1100000574	retulitque moyses causam earum ad iudicium domini.	2020-04-20	Liber_Numeri
1100000575	qui dixit ad eum:iustam rem postulant filiae salphaad: da eis possessionem inter cognatos patris sui, et ei in haereditatem succedant.	2020-04-20	Liber_Numeri
1100000576	ad filios autem israel loqueris haec:homo cum mortuus fuerit absque filio, ad filiam eius transibit haereditas.	2020-04-20	Liber_Numeri
1100000577	si filiam non habuerit, habebit successores fratres suos.	2020-04-20	Liber_Numeri
1100000578	quod si et fratres non fuerint, dabitis haereditatem fratribus patris eius.	2020-04-20	Liber_Numeri
1100000579	sin autem nec patruos habuerit, dabitur haereditas his qui ei proximi sunt.  eritque hoc filiis israel sanctum lege perpetua, sicut praecepit dominus moysi.	2020-04-20	Liber_Numeri
1100000580	dixit quoque dominus ad moysen: ascende in montem istum abarim, et contemplare inde terram, quam daturus sum filiis israel.	2020-04-20	Liber_Numeri
1100000581	cumque videris eam, ibis et tu ad populum tuum, sicut ivit frater tuus aaron:quia offendistis me in deserto sin in contradictione multitudinis, nec sanctificare me voluistis coram ea super aquas.  hae sunt aquae contradictionis in cades deserti sin.	2020-04-20	Liber_Numeri
1100000582	cui respondit moyses:provideat dominus deus spirituum omnis carnis hominem, qui sit super multitudinem hanc:et possit exire et intrare ante eos, et educere eos vel introducere: ne sit populus domini sicut oves absque pastore.	2020-04-20	Liber_Numeri
1100000583	dixitque dominus ad eum: tolle iosue filium nun, virum in quo est spiritus, et pone manum tuam super eum.	2020-04-20	Liber_Numeri
1100000584	qui stabit coram eleazaro sacerdote et omni multitudine:et dabis ei praecepta cunctis videntibus, et partem gloriae tuae, ut audiat eum omnis synagoga filiorum israel.	2020-04-20	Liber_Numeri
1100000585	pro hoc, si quid agendum erit, eleazar sacerdos consulet dominum.  ad verbum eius egredietur et ingredietur ipse, et omnes filii israel cum eo, et cetera multitudo.	2020-04-20	Liber_Numeri
1100000586	fecit moyses ut praeceperat dominus: cumque tulisset iosue, statuit eum coram eleazaro sacerdote et omni frequentia populi.	2020-04-20	Liber_Numeri
1100000587	et impositis capiti eius manibus, cuncta replicavit quae mandaverat dominus.	2020-04-20	Liber_Numeri
1100000588	caput 28 dixit quoque dominus ad moysen:praecipe filiis israel, et dices ad eos: oblationem meam et panes, et incensum odoris suavissimi offerte per tempora sua.	2020-04-20	Liber_Numeri
1100000589	haec sunt sacrificia quae offerre debetis: agnos anniculos immaculatos duos quotidie in holocaustum sempiternum:unum offeretis mane, et alterum ad vesperum:decimam partem ephi similae, quae conspersa sit oleo purissimo, et habeat quartam partem hin.	2020-04-20	Liber_Numeri
1100000590	holocaustum iuge est quod obtulistis in monte sinai in odorem suavissimum incensi domini.	2020-04-20	Liber_Numeri
1100000591	et libabitis vini quartam partem hin per agnos singulos in sanctuario domini.	2020-04-20	Liber_Numeri
1100000592	alterumque agnum similiter offeretis ad vesperam iuxta omnem ritum sacrificii matutini, et libamentorum eius, oblationem suavissimi odoris domino.	2020-04-20	Liber_Numeri
1100000593	die autem sabbati offeretis duos agnos anniculos immaculatos, et duas decimas similae oleo conspersae in sacrificio, et liba:quae rite funduntur per singula sabbata in holocaustum sempiternum.	2020-04-20	Liber_Numeri
1100000594	in calendis autem offeretis holocaustum domino, vitulos de armento duos, arietem unum, agnos anniculos septem immaculatos,et tres decimas similae oleo conspersae in sacrificio per singulos vitulos: et duas decimas similae oleo conspersae per singulos arietes:et decimam decimae similae ex oleo in sacrificio per agnos singulos: holocaustum suavissimi odoris atque incensi est domino.	2020-04-20	Liber_Numeri
1100000595	libamenta autem vini, quae per singulas fundenda sunt victimas, ista erunt: media pars hin per singulos vitulos, tertia per arietem, quarta per agnum.  hoc erit holocaustum per omnes menses, qui sibi anno vertente succedunt.	2020-04-20	Liber_Numeri
1100000596	hircus quoque offeretur domino pro peccatis in holocaustum sempiternum cum libamentis suis.	2020-04-20	Liber_Numeri
1100000597	mense autem primo, quartadecima die mensis, phase domini erit,et quintadecima die solemnitas: septem diebus vescentur azymis.	2020-04-20	Liber_Numeri
1100000598	quarum dies prima venerabilis et sancta erit: omne opus servile non facietis in ea.	2020-04-20	Liber_Numeri
1100000599	offeretisque incensum holocaustum domino, vitulos de armento duos, arietem unum, agnos anniculos immaculatos septem:et sacrificia singulorum ex simila quae conspersa sit oleo, tres decimas per singulos vitulos, et duas decimas per arietem,et decimam decimae per agnos singulos, id est, per septem agnos.	2020-04-20	Liber_Numeri
1100000600	et hircum pro peccato unum, ut expietur pro vobis,praeter holocaustum matutinum, quod semper offeretis.	2020-04-20	Liber_Numeri
1100000601	ita facietis per singulos dies septem dierum in fomitem ignis, et in odorem suavissimum domino, qui surget de holocausto, et de libationibus singulorum.	2020-04-20	Liber_Numeri
1100000602	dies quoque septimus celeberrimus et sanctus erit vobis: omne opus servile non facietis in eo.	2020-04-20	Liber_Numeri
1100000603	dies etiam primitivorum, quando offeretis novas fruges domino, expletis hebdomadibus, venerabilis et sancta erit: omne opus servile non facietis in ea.	2020-04-20	Liber_Numeri
1100000604	offeretisque holocaustum in odorem suavissimum domino, vitulos de armento duos, arietem unum, et agnos anniculos immaculatos septem:atque in sacrificiis eorum, similae oleo conspersae tres decimas per singulos vitulos, per arietes duas,per agnos decimam decimae, qui simul sunt agni septem.  hircum quoque,qui mactatur pro expiatione: praeter holocaustum sempiternum et liba eius.	2020-04-20	Liber_Numeri
1100000605	immaculata offeretis omnia cum libationibus suis.	2020-04-20	Liber_Numeri
1100000606	caput 29 mensis etiam septimi prima dies venerabilis et sancta erit vobis.  omne opus servile non facietis in ea, quia dies clangoris est et tubarum.	2020-04-20	Liber_Numeri
1100000607	offeretisque holocaustum in odorem suavissimum domino, vitulum de armento unum, arietem unum, et agnos anniculos immaculatos septem:et in sacrificiis eorum, similae oleo conspersae tres decimas per singulos vitulos, duas decimas per arietem,unam decimam per agnum, qui simul sunt agni septem:et hircum pro peccato, qui offertur in expiationem populi,praeter holocaustum calendarum cum sacrificiis suis, et holocaustum sempiternum cum libationibus solitis: eisdem caeremoniis offeretis in odorem suavissimum incensum domino.	2020-04-20	Liber_Numeri
1100000608	decima quoque dies mensis huius septimi erit vobis sancta atque venerabilis, et affligetis animas vestras: omne opus servile non facietis in ea.	2020-04-20	Liber_Numeri
1100000609	offeretisque holocaustum domino in odorem suavissimum, vitulum de armento unum, arietem unum, agnos anniculos immaculatos septem:et in sacrificiis eorum similae oleo conspersae tres decimas per singulos vitulos, duas decimas per arietem,decimam decimae per agnos singulos, qui sunt simul agni septem:et hircum pro peccato, absque his quae offerri pro delicto solent in expiationem, et holocaustum sempiternum, cum sacrificio et libaminibus eorum.	2020-04-20	Liber_Numeri
1100000610	quintadecima vero die mensis septimi, quae vobis sancta erit atque venerabilis, omne opus servile non facietis in ea, sed celebrabitis solemnitatem domino septem diebus.	2020-04-20	Liber_Numeri
1100000611	offeretisque holocaustum in odorem suavissimum domino, vitulos de armento tredecim, arietes duos, agnos anniculos immaculatos quatuordecim:et in libamentis eorum, similae oleo conspersae tres decimas per vitulos singulos, qui sunt simul vituli tredecim, et duas decimas arieti uno, id est, simul arietibus duobus,et decimam decimae agnis singulis, qui sunt simul agni quatuordecim:et hircum pro peccato, absque holocausto sempiterno, et sacrificio, et libamine eius.	2020-04-20	Liber_Numeri
1100000612	in die altero offeretis vitulos de armento duodecim, arietes duos, agnos anniculos immaculatos quatuordecim:sacrificiaque et libamina singulorum, per vitulos, et arietes, et agnos rite celebrabitis:et hircum pro peccato, absque holocausto sempiterno, sacrificioque et libamine eius.	2020-04-20	Liber_Numeri
1100000613	die tertio offeretis vitulos undecim, arietes duos, agnos anniculos immaculatos quatuordecim:sacrificiaque et libamina singulorum, per vitulos, et arietes, et agnos rite celebrabitis:et hircum pro peccato, absque holocausto sempiterno, sacrificioque et libamine eius.	2020-04-20	Liber_Numeri
1100000614	die quarto offeretis vitulos decem, arietes duos, agnos anniculos immaculatos quatuordecim:sacrificiaque et libamina singulorum, per vitulos, et arietes, et agnos rite celebrabitis:et hircum pro peccato, absque holocausto sempiterno, sacrificioque eius et libamine.	2020-04-20	Liber_Numeri
1100000615	die quinto offeretis vitulos novem, arietes duos, agnos anniculos immaculatos quatuordecim:sacrificiaque et libamina singulorum, per vitulos, et arietes, et agnos rite celebrabitis:et hircum pro peccato, absque holocausto sempiterno, sacrificioque eius et libamine.	2020-04-20	Liber_Numeri
1100000616	die sexto offeretis vitulos octo, arietes duos, agnos anniculos immaculatos quatuordecim:sacrificiaque et libamina singulorum, per vitulos, et arietes, et agnos rite celebrabitis:et hircum pro peccato, absque holocausto sempiterno, sacrificioque eius et libamine.	2020-04-20	Liber_Numeri
1100000617	die septimo offeretis vitulos septem, et arietes duos, agnos anniculos immaculatos quatuordecim:sacrificiaque et libamina singulorum, per vitulos, et arietes, et agnos rite celebrabitis:et hircum pro peccato, absque holocausto sempiterno, sacrificioque eius et libamine.	2020-04-20	Liber_Numeri
1100000618	die octavo, qui est celeberrimus, omne opus servile non facietis,offerentes holocaustum in odorem suavissimum domino, vitulum unum, arietem unum, agnos anniculos immaculatos septem:sacrificiaque et libamina singulorum, per vitulos, et arietes, et agnos rite celebrabitis:et hircum pro peccato, absque holocausto sempiterno, sacrificioque eius et libamine.	2020-04-20	Liber_Numeri
1100000619	haec offeretis domino in solemnitatibus vestris: praeter vota et oblationes spontaneas in holocausto, in sacrificio, in libamine, et in hostiis pacificis.	2020-04-20	Liber_Numeri
1100000620	caput 30 narravitque moyses filiis israel omnia quae ei dominus imperarat.	2020-04-20	Liber_Numeri
1100000621	et locutus est ad principes tribuum filiorum israel: iste est sermo quem praecepit dominus:si quis virorum votum domino voverit, aut se constrinxerit iuramento: non faciet irritum verbum suum, sed omne quod promisit, implebit.	2020-04-20	Liber_Numeri
1100000622	mulier si quippiam voverit, et se constrinxerit iuramento, quae est in domo patris sui, et in aetate adhuc puellari: si cognoverit pater votum quod pollicita est, et iuramentum quo obligavit animam suam, et tacuerit, voti rea erit:quidquid pollicita est, et iuravit, opere complebit.	2020-04-20	Liber_Numeri
1100000623	sin autem statim ut audierit, contradixerit pater: et vota et iuramenta eius irrita erunt, nec obnoxia tenebitur sponsioni, eo quod contradixerit pater.	2020-04-20	Liber_Numeri
1100000624	si maritum habuerit, et voverit aliquid, et semel de ore eius verbum egrediens animam eius obligaverit iuramento:quo die audierit vir, et non contradixerit, voti rea erit, reddetque quodcumque promiserat.	2020-04-20	Liber_Numeri
1100000625	sin autem audiens statim contradixerit, et irritas fecerit pollicitationes eius, verbaque quibus obstrinxerat animam suam, propitius erit ei dominus.	2020-04-20	Liber_Numeri
1100000626	vidua et repudiata quidquid voverint, reddent.	2020-04-20	Liber_Numeri
1100000627	uxor in domo viri cum se voto constrinxerit et iuramento,si audierit vir, et tacuerit, nec contradixerit sponsioni, reddet quodcumque promiserat.	2020-04-20	Liber_Numeri
1100000628	sin autem extemplo contradixerit, non tenebitur promissionis rea: quia maritus contradixit, et dominus ei propitius erit.	2020-04-20	Liber_Numeri
1100000629	si voverit, et iuramento se constrinxerit, ut per ieiunium, vel ceterarum rerum abstinentiam affligat animam suam, in arbitrio viri erit ut faciat, sive non faciat.	2020-04-20	Liber_Numeri
1100000630	quod si audiens vir tacuerit, et in alteram diem distulerit sententiam, quidquid voverat atque promiserat, reddet: quia statim ut audivit, tacuit.	2020-04-20	Liber_Numeri
1100000631	sin autem contradixerit postquam rescivit, portabit ipse iniquitatem eius.	2020-04-20	Liber_Numeri
1100000632	istae sunt leges, quas constituit dominus moysi inter virum et uxorem, inter patrem et filiam, quae in puellari adhuc aetate est, vel quae manet in parentis domo.	2020-04-20	Liber_Numeri
1100000633	caput 31 locutusque est dominus ad moysen, dicens:ulciscere prius filios israel de madianitis, et sic colligeris ad populum tuum.	2020-04-20	Liber_Numeri
1100000634	statimque moyses: armate, inquit, ex vobis viros ad pugnam, qui possint ultionem domini expetere de madianitis.	2020-04-20	Liber_Numeri
1100000635	mille viri de singulis tribubus eligantur ex israel qui mittantur ad bellum.	2020-04-20	Liber_Numeri
1100000636	dederuntque millenos de singulis tribubus, id est, duodecim millia expeditorum ad pugnam:quos misit moyses cum phinees filio eleazari sacerdotis, vasa quoque sancta, et tubas ad clangendum tradidit ei.	2020-04-20	Liber_Numeri
1100000637	cumque pugnassent contra madianitas atque vicissent, omnes mares occiderunt,et reges eorum, evi, et recem, et sur, et hur, et rebe, quinque principes gentis: balaam quoque filium beor interfecerunt gladio.	2020-04-20	Liber_Numeri
1100000638	ceperuntque mulieres eorum, et parvulos, omniaque pecora, et cunctam supellectilem: quidquid habere potuerant depopulati sunt:tam urbes quam viculos et castella flamma consumpsit.	2020-04-20	Liber_Numeri
1100000639	et tulerunt praedam, et universa quae ceperant tam ex hominibus quam ex iumentis,et adduxerunt ad moysen, et eleazarum sacerdotem, et ad omnem multitudinem filiorum israel: reliqua autem utensilia portaverunt ad castra in campestribus moab iuxta iordanem contra iericho.	2020-04-20	Liber_Numeri
1100000640	egressi sunt autem moyses et eleazar sacerdos, et omnes principes synagogae, in occursum eorum extra castra.	2020-04-20	Liber_Numeri
1100000641	iratusque moyses principibus exercitus, tribunis, et centurionibus qui venerant de bello,ait: cur feminas reservastis? nonne istae sunt, quae deceperunt filios israel ad suggestionem balaam, et praevaricari vos fecerunt in domino super peccato phogor, unde et percussus est populus? ergo cunctos interficite quidquid est generis masculinis, etiam in parvulis: et mulieres, quae noverunt viros in coitu, iugulate:puellas autem et omnes feminas virgines reservate vobis:et manete extra castra septem diebus.  qui occiderit hominem, vel occisum tetigerit, lustrabitur die tertio et septimo.	2020-04-20	Liber_Numeri
1100000642	et de omni praeda, sive vestimentum fuerit, sive vas, et aliquid in utensilia praeparatum, de caprarum pellibus, et pilis, et ligno, expiabitur.	2020-04-20	Liber_Numeri
1100000643	eleazar quoque sacerdos ad viros exercitus, qui pugnaverunt, sic locutus est: hoc est praeceptum legis, quod mandavit dominus moysi:aurum, et argentum, et aes, et ferrum, et plumbum, et stannum,et omne, quod potest transire per flammas, igne purgabitur: quidquid autem ignem non potest sustinere, aqua expiationis sanctificabitur:et lavabitis vestimenta vestra die septimo, et purificati postea castra intrabitis.	2020-04-20	Liber_Numeri
1100000644	dixit quoque dominus ad moysen:tollite summam eorum quae capta sunt, ab homine usque ad pecus, tu et eleazar sacerdos et principes vulgi:dividesque ex aequo praedam inter eos qui pugnaverunt egressique sunt ad bellum, et inter omnem reliquam multitudinem.	2020-04-20	Liber_Numeri
1100000645	et separabis partem domino ab his qui pugnaverunt et fuerunt in bello, unam animam de quingentis, tam ex hominibus quam ex bobus et asinis et ovibus,et dabis eam eleazaro sacerdoti, quia primitiae domini sunt.	2020-04-20	Liber_Numeri
1100000646	ex media quoque parte filiorum israel accipies quinquagesimum caput hominum, et boum, et asinorum, et ovium, cunctorum animantium, et dabis ea levitis, qui excubant in custodiis tabernaculi domini.	2020-04-20	Liber_Numeri
1100000647	feceruntque moyses et eleazar sicut praeceperat dominus.	2020-04-20	Liber_Numeri
1100000648	fuit autem praeda, quam exercitus ceperat, ovium sexcenta septuaginta quinque millia,boum septuaginta duo millia,asinorum sexaginta millia et mille:animae hominum sexus feminei, quae non cognoverant viros, triginta duo millia.	2020-04-20	Liber_Numeri
1100000649	dataque est media pars his qui in praelio fuerant, ovium trecenta triginta septem millia quingentae:e quibus in partem domini supputatae sunt oves sexcentae septuaginta quinque:et de bobus triginta sex millibus, boves septuaginta et duo:de asinis triginta millibus quingentis, asini sexaginta unus:de animabus hominum sedecim millibus, cesserunt in partem domini triginta duae animae.	2020-04-20	Liber_Numeri
1100000650	tradiditque moyses numerum primitiarum domini eleazaro sacerdoti, sicut fuerat ei imperatum,ex media parte filiorum israel, quam separaverat his qui in praelio fuerant.	2020-04-20	Liber_Numeri
1100000651	de media vero parte, quae contigerat reliquae multitudini, id est, de ovibus trecentis triginta septem millibus quingentis,et de bobus triginta sex millibus,et de asinis triginta millibus quingentis,et de hominibus sedecim millibus,tulit moyses quinquagesimum caput, et dedit levitis, qui excubabant in tabernaculo domini, sicut praeceperat dominus.	2020-04-20	Liber_Numeri
1100000652	cumque accessissent principes exercitus ad moysen, et tribuni, centurionesque, dixerunt:nos servi tui recensuimus numerum pugnatorum, quos habuimus sub manu nostra: et ne unus quidem defuit.	2020-04-20	Liber_Numeri
1100000653	ob hanc causam offerimus in donariis domini singuli quod in praeda auri potuimus invenire, periscelides et armillas, annulos et dextralia, ac muraenulas, ut depreceris pro nobis dominum.	2020-04-20	Liber_Numeri
1100000654	susceperuntque moyses et eleazar sacerdos omne aurum in diversis speciebus,pondo sedecim millia septingentos quinquaginta siclos, a tribunis et centurionibus.	2020-04-20	Liber_Numeri
1100000655	unusquisque enim quod in praeda rapuerat, suum erat.	2020-04-20	Liber_Numeri
1100000656	et susceptum intulerunt in tabernaculum testimonii, in monimentum filiorum israel coram domino.	2020-04-20	Liber_Numeri
1100000657	caput 32 filii autem ruben et gad habebant pecora multa, et erat illis in iumentis infinita substantia.  cumque vidissent iazer et galaad aptas animalibus alendis terras,venerunt ad moysen, et ad elezarum sacerdotem, et principes multitudinis, atque dixerunt:ataroth, et dibon, et iazer, et nemra, hesebon, et eleale, et saban, et nebo, et beon,terra, quam percussit dominus in conspectu filiorum israel, regio uberrima est ad pastum animalium: et nos servi tui habemus iumenta plurima,precamurque si invenimus gratiam coram te, ut des nobis famulis tuis eam in possessionem, nec facias nos transire iordanem.	2020-04-20	Liber_Numeri
1100000658	quibus respondit moyses: numquid fratres vestri ibunt ad pugnam, et vos hic sedebitis? cur subvertitis mentes filiorum israel, ne transire audeant in locum, quem eis daturus est dominus? nonne ita egerunt patres vestri, quando misi de cadesbarne ad explorandam terram? cumque venissent usque ad vallem botri, lustrata omni regione, subverterunt cor filiorum israel, ut non intrarent fines, quos eis dominus dedit.	2020-04-20	Liber_Numeri
1100000659	qui iratus iuravit, dicens:si videbunt homines isti, qui ascenderunt ex aegypto a viginti annis et supra, terram, quam sub iuramento pollicitus sum abraham, isaac, et iacob: et noluerunt sequi me,praeter caleb filium iephone cenezaeum, et iosue filium nun: isti impleverunt voluntatem meam.	2020-04-20	Liber_Numeri
1100000660	iratusque dominus adversum israel, circumduxit eum per desertum quadraginta annis, donec consumeretur universa generatio, quae fecerat malum in conspectu eius.	2020-04-20	Liber_Numeri
1100000661	et ecce, inquit, vos surrexistis pro patribus vestris, incrementa et alumni hominum peccatorum, ut augeretis furorem domini contra israel.	2020-04-20	Liber_Numeri
1100000662	quod si nolueritis sequi eum, in solitudine populum derelinquet, et vos causa eritis necis omnium.	2020-04-20	Liber_Numeri
1100000663	at illi prope accedentes, dixerunt: caulas ovium fabricabimus, et stabula iumentorum, parvulis quoque nostris urbes munitas:nos autem ipsi armati et accincti pergemus ad praelium ante filios israel, donec introducamus eos ad loca sua.  parvuli nostri, et quidquid habere possumus, erunt in urbibus muratis, propter habitatorum insidias.	2020-04-20	Liber_Numeri
1100000664	non revertemur in domos nostras, usque dum possideant filii israel haereditatem suam:nec quidquam quaeremus trans iordanem, quia iam habemus nostram possessionem in orientali eius plaga.	2020-04-20	Liber_Numeri
1100000665	quibus moyses ait: si facitis quod promittitis, expediti pergite coram domino ad pugnam:et omnis vir bellator armatus iordanem transeat, donec subvertat dominus inimicos suos,et subiiciatur ei omnis terra: tunc eritis inculpabiles apud dominum et apud israel, et obtinebitis regiones, quas vultis, coram domino.	2020-04-20	Liber_Numeri
1100000666	sin autem quod dicitis, non feceritis, nulli dubium est quin peccetis in deum: et scitote quoniam peccatum vestrum apprehendet vos.	2020-04-20	Liber_Numeri
1100000667	aedificate ergo urbes parvulis vestris, et caulas, et stabula ovibus ac iumentis: et quod polliciti estis, implete.	2020-04-20	Liber_Numeri
1100000668	dixeruntque filii gad et ruben ad moysen: servi tui sumus: faciemus quod iubet dominus noster.	2020-04-20	Liber_Numeri
1100000669	parvulos nostros, et mulieres, et pecora, ac iumenta relinquemus in urbibus galaad:nos autem famuli tui omnes expediti pergemus ad bellum, sicut tu, domine, loqueris.	2020-04-20	Liber_Numeri
1100000670	praecepit ergo moyses eleazaro sacerdoti, et iosue filio nun, et principibus familiarum per tribus israel, et dixit ad eos:si transierint filii gad et filii ruben vobiscum iordanem omnes armati ad bellum coram domino, et vobis fuerit terra subiecta, date eis galaad in possessionem.	2020-04-20	Liber_Numeri
1100000671	sin autem noluerint transire armati vobiscum in terram chanaan, inter vos habitandi accipiant loca.	2020-04-20	Liber_Numeri
1100000672	responderuntque filii gad et filii ruben: sicut locutus est dominus servis suis, ita faciemus:ipsi armati pergemus coram domino in terram chanaan, et possessionem iam suscepisse nos confitemur trans iordanem.	2020-04-20	Liber_Numeri
1100000673	dedit itaque moyses filiis gad et ruben, et dimidiae tribui manasse filii ioseph, regnum sehon regis amorrhaei, et regnum og regis basan, et terram eorum cum urbibus suis per circuitum.	2020-04-20	Liber_Numeri
1100000674	igitur exstruxerunt filii gad, dibon, et ataroth, et aroer,et etroth, et sophan, et iazer, et iegbaa,et bethnemra, et betharan, urbes munitas, et caulas pecoribus suis.	2020-04-20	Liber_Numeri
1100000675	filii vero ruben aedificaverunt hesebon, et eleale, et cariathaim,et nabo, et baalmeon versis nominibus, sabama quoque: imponentes vocabula urbibus, quas exstruxerunt.	2020-04-20	Liber_Numeri
1100000676	porro filii machir filii manasse, perrexerunt in galaad, et vastaverunt eam interfecto amorrhaeo habitatore eius.	2020-04-20	Liber_Numeri
1100000677	dedit ergo moyses terram galaad machir filio manasse, qui habitavit in ea.	2020-04-20	Liber_Numeri
1100000678	iair autem filius manasse abiit, et occupavit vicos eius, quos appellavit havoth iair, id est, villas iair.	2020-04-20	Liber_Numeri
1100000679	nobe quoque perrexit, et apprehendit chanath cum viculis suis: vocavitque eam ex nomine suo nobe.	2020-04-20	Liber_Numeri
1100000680	caput 33 hae sunt mansiones filiorum israel, qui egressi sunt de aegypto per turmas suas in manu moysi et aaron,quas descripsit moyses iuxta castrorum loca, quae domini iussione mutabant.	2020-04-20	Liber_Numeri
1100000681	profecti igitur de ramesse mense primo, quintadecima die mensis primi, altera die phase, filii israel in manu excelsa, videntibus cunctis aegyptiis,et sepelientibus primogenitos, quos percusserat dominus (nam et in diis eorum exercuerat ultionem),castrametati sunt in soccoth.	2020-04-20	Liber_Numeri
1100000682	et de soccoth venerunt in etham, quae est in extremis finibus solitudinis.	2020-04-20	Liber_Numeri
1100000683	inde egressi venerunt contra phihahiroth, quae respicit beelsephon, et castrametati sunt ante magdalum.	2020-04-20	Liber_Numeri
1100000684	profectique de phihahiroth, transierunt per medium mare in solitudinem: et ambulantes tribus diebus per desertum etham, castrametati sunt in mara.	2020-04-20	Liber_Numeri
1100000685	profectique de mara, venerunt in elim, ubi erant duodecim fontes aquarum, et palmae septuaginta: ibique castrametati sunt.	2020-04-20	Liber_Numeri
1100000686	sed et inde egressi, fixerunt tentoria super mare rubrum.  profectique de mari rubro,castrametati sunt in deserto sin.	2020-04-20	Liber_Numeri
1100000687	unde egressi, venerunt in daphca.	2020-04-20	Liber_Numeri
1100000688	profectique de daphca, castrametati sunt in alus.	2020-04-20	Liber_Numeri
1100000689	egressique de alus, in raphidim fixere tentoria, ubi populo defuit aqua ad bibendum.	2020-04-20	Liber_Numeri
1100000690	profectique de raphidim, castrametati sunt in deserto sinai.	2020-04-20	Liber_Numeri
1100000691	sed et de solitudine sinai egressi, venerunt ad sepulchra concupiscentiae.	2020-04-20	Liber_Numeri
1100000692	profectique de sepulchris concupiscentiae, castrametati sunt in haseroth.	2020-04-20	Liber_Numeri
1100000693	et de haseroth venerunt in rethma.	2020-04-20	Liber_Numeri
1100000694	profectique de rethma, castrametati sunt in remmomphares.	2020-04-20	Liber_Numeri
1100000695	unde egressi venerunt in lebna.	2020-04-20	Liber_Numeri
1100000696	de lebna castrametati sunt in ressa.	2020-04-20	Liber_Numeri
1100000697	egressique de ressa, venerunt in ceelatha.	2020-04-20	Liber_Numeri
1100000698	unde profecti, castrametati sunt in monte sepher.	2020-04-20	Liber_Numeri
1100000699	egressi de monte sepher, venerunt in arada.	2020-04-20	Liber_Numeri
1100000700	inde proficiscentes, castrametati sunt in maceloth.	2020-04-20	Liber_Numeri
1100000701	profectique de maceloth, venerunt in thahath.	2020-04-20	Liber_Numeri
1100000702	de thahath, castrametati sunt in thare.	2020-04-20	Liber_Numeri
1100000703	unde egressi, fixere tentoria in methca.	2020-04-20	Liber_Numeri
1100000704	et de methca, castrametati sunt in hesmona.	2020-04-20	Liber_Numeri
1100000705	profectique de hesmona, venerunt in moseroth.	2020-04-20	Liber_Numeri
1100000706	et de moseroth, castrametati sunt in beneiaacan.	2020-04-20	Liber_Numeri
1100000707	profectique de beneiaacan, venerunt in montem gadgad.	2020-04-20	Liber_Numeri
1100000708	unde profecti, castrametati sunt in ietebatha.	2020-04-20	Liber_Numeri
1100000709	et de ietebatha venerunt in hebrona.	2020-04-20	Liber_Numeri
1100000710	egressique de hebrona, castrametati sunt in asiongaber.	2020-04-20	Liber_Numeri
1100000711	inde profecti, venerunt in desertum sin, haec est cades.	2020-04-20	Liber_Numeri
1100000712	egressique de cades, castrametati sunt in monte hor, in extremis finibus terrae edom.	2020-04-20	Liber_Numeri
1100000713	ascenditque aaron sacerdos in montem hor iubente domino: et ibi mortuus est anno quadragesimo egressionis filiorum israel ex aegypto, mense quinto, prima die mensis,cum esset annorum centum viginti trium.	2020-04-20	Liber_Numeri
1100000714	audivitque chananaeus rex arad, qui habitabat ad meridiem, in terram chanaan venisse filios israel.	2020-04-20	Liber_Numeri
1100000715	et profecti de monte hor, castrametati sunt in salmona.	2020-04-20	Liber_Numeri
1100000716	unde egressi, venerunt in phunon.	2020-04-20	Liber_Numeri
1100000717	profectique de phunon, castrametati sunt in oboth.	2020-04-20	Liber_Numeri
1100000718	et de oboth venerunt in iieabarim, quae est in finibus moabitarum.	2020-04-20	Liber_Numeri
1100000719	profectique de iieabarim, fixere tentoria in dibongad.	2020-04-20	Liber_Numeri
1100000720	unde egressi, castrametati sunt in helmondeblathaim.	2020-04-20	Liber_Numeri
1100000721	egressique de helmondeblathaim, venerunt ad montes abarim contra nabo.	2020-04-20	Liber_Numeri
1100000722	profectique de montibus abarim, transierunt ad campestria moab, supra iordanem, contra iericho.	2020-04-20	Liber_Numeri
1100000723	ibique castrametati sunt de bethsimoth usque ad abelsatim in planioribus locis moabitarum.	2020-04-20	Liber_Numeri
1100000724	ubi locutus est dominus ad moysen:praecipe filiis israel, et dic ad eos: quando transieritis iordanem, intrantes terram chanaan,disperdite cunctos habitatores terrae illius: confringite titulos, et statuas comminuite, atque omnia excelsa vastate,mundantes terram, et habitantes in ea.  ego enim dedi vobis illam in possessionem,quam dividetis vobis sorte.  pluribus dabitis latiorem, et paucis angustiorem.  singulis ut sors ceciderit, ita tribuetur haereditas.  per tribus et familias possessio dividetur.	2020-04-20	Liber_Numeri
1100000725	sin autem nolueritis interficere habitatores terrae: qui remanserint, erunt vobis quasi clavi in oculis, et lanceae in lateribus, et adversabuntur vobis in terra habitationis vestrae:et quidquid illis cogitaveram facere, vobis faciam.	2020-04-20	Liber_Numeri
1100000726	caput 34 locutusque est dominus ad moysen, dicens:praecipe filiis israel, et dices ad eos: cum ingressi fueritis terram chanaan, et in possessionem vobis sorte ceciderit, his finibus terminabitur.	2020-04-20	Liber_Numeri
1100000727	pars meridiana incipiet a solitudine sin, quae est iuxta edom: et habebit terminos contra orientem mare salsissimum.	2020-04-20	Liber_Numeri
1100000728	qui circuibunt australem plagam per ascensum scorpionis, ita ut transeant in senna, et perveniant a meridie usque ad cadesbarne, unde egredientur confinia ad villam nomine adar, et tendent usque ad asemona.	2020-04-20	Liber_Numeri
1100000729	ibitque per gyrum terminus ab asemona usque ad torrentem aegypti, et maris magni littore finietur.	2020-04-20	Liber_Numeri
1100000730	plaga autem occidentalis a mari magno incipiet, et ipso fine claudetur.	2020-04-20	Liber_Numeri
1100000731	porro ad septentrionalem plagam a mari magno termini incipient, pervenientes usque ad montem altissimum,a quo venient in emath usque ad terminos sedada:ibuntque confinia usque ad zephrona, et villam enan.  hi erunt termini in parte aquilonis.	2020-04-20	Liber_Numeri
1100000732	inde metabuntur fines contra orientalem plagam de villa enan usque sephama,et de sephama descendent termini in rebla contra fontem daphnim: inde pervenient contra orientem ad mare cenereth,et tendent usque ad iordanem, et ad ultimum salsissimo claudentur mari.  hanc habebitis terram per fines suos in circuitu.	2020-04-20	Liber_Numeri
1100000733	praecepitque moyses filiis israel, dicens: haec erit terra, quam possidebitis sorte, et quam iussit dominus dari novem tribubus, et dimidiae tribui.	2020-04-20	Liber_Numeri
1100000734	tribus enim filiorum ruben per familias suas, et tribus filiorum gad iuxta cognationum numerum, media quoque tribus manasse,id est, duae semis tribus, acceperunt partem suam trans iordanem contra iericho ad orientalem plagam.	2020-04-20	Liber_Numeri
1100000735	et ait dominus ad moysen:haec sunt nomina virorum qui terram vobis divident, eleazar sacerdos, et iosue filius nun,et singuli principes de tribubus singulis,quorum ista sunt vocabula.  de tribu iuda, caleb filius iephone.	2020-04-20	Liber_Numeri
1100000736	de tribu simeon, samuel filius ammiud.	2020-04-20	Liber_Numeri
1100000737	de tribu beniamin, elidad filius chaselon.	2020-04-20	Liber_Numeri
1100000738	de tribu filiorum dan, bocci filius iogli.	2020-04-20	Liber_Numeri
1100000739	filiorum ioseph de tribu manasse, hanniel filius ephod.	2020-04-20	Liber_Numeri
1100000740	de tribu ephraim, camuel filius sephthan.	2020-04-20	Liber_Numeri
1100000741	de tribu zabulon, elisaphan filius pharnach.	2020-04-20	Liber_Numeri
1100000742	de tribu issachar, dux phaltiel filius ozan.	2020-04-20	Liber_Numeri
1100000743	de tribu aser, ahiud filius salomi.	2020-04-20	Liber_Numeri
1100000744	de tribu nephthali, phedael filius ammiud.	2020-04-20	Liber_Numeri
1100000745	hi sunt, quibus praecepit dominus ut dividerent filiis israel terram chanaan.	2020-04-20	Liber_Numeri
1100000746	caput 35 haec quoque locutus est dominus ad moysen in campes tribus moab supra iordanem, contra iericho:praecipe filiis israel ut dent levitis de possessionibus suisurbes ad habitandum, et suburbana earum per circuitum: ut ipsi in oppidis maneant, et suburbana sint pecoribus ac iumentis:quae a muris civitatum forinsecus, per circuitum, mille passuum spatio tendentur.	2020-04-20	Liber_Numeri
1100000747	contra orientem duo millia erunt cubiti, et contra meridiem similiter erunt duo millia: ad mare quoque, quod respicit ad occidentem, eadem mensura erit, et septentrionalis plaga aequali termino finietur, eruntque urbes in medio, et foris suburbana.	2020-04-20	Liber_Numeri
1100000748	de ipsis autem oppidis, quae levitis dabitis, sex erunt in fugitivorum auxilia separata, ut fugiat ad ea qui fuderit sanguinem: et exceptis his, alia quadraginta duo oppida,id est, simul quadraginta octo cum suburbanis suis.	2020-04-20	Liber_Numeri
1100000749	ipsaeque urbes, quae dabuntur de possessionibus filiorum israel, ab his qui plus habent, plures auferentur: et qui minus, pauciores: singuli iuxta mensuram haereditatis suae dabunt oppida levitis.	2020-04-20	Liber_Numeri
1100000750	ait dominus ad moysen:loquere filiis israel, et dices ad eos: quando transgressi fueritis iordanem in terram chanaan,decernite quae urbes esse debeant in praesidia fugitivorum, qui nolentes sanguinem fuderint:in quibus cum fuerit profugus, cognatus occisi non poterit eum occidere, donec stet in conspectu multitudinis, et causa illius iudicetur.	2020-04-20	Liber_Numeri
1100000751	de ipsis autem urbibus, quae ad fugitivorum subsidia separantur,tres erunt trans iordanem, et tres in terra chanaan,tam filiis israel quam advenis atque peregrinis, ut confugiat ad eas qui nolens sanguinem fuderit.	2020-04-20	Liber_Numeri
1100000752	si quis ferro percusserit, et mortuus fuerit qui percussus est, reus erit homicidii, et ipse morietur.	2020-04-20	Liber_Numeri
1100000753	si lapidem iecerit, et ictus occubuerit, similiter punietur.	2020-04-20	Liber_Numeri
1100000754	si ligno percussus interierit, percussoris sanguine vindicabitur.	2020-04-20	Liber_Numeri
1100000755	propinquus occisi, homicidam interficiet: statim ut apprehenderit eum, interficiet.	2020-04-20	Liber_Numeri
1100000756	si per odium quis hominem impulerit, vel iecerit quippiam in eum per insidias:aut cum esset inimicus, manu percusserit, et ille mortuus fuerit: percussor homicidii reus erit: cognatus occisi statim ut invenerit eum, iugulabit.	2020-04-20	Liber_Numeri
1100000757	quod si fortuitu, et absque odioet inimicitiis quidquam horum fecerit,et hoc audiente populo fuerit comprobatum, atque inter percussorem et propinquum sanguinis quaestio ventilata:liberabitur innocens de ultoris manu, et reducetur per sententiam in urbem, ad quam confugerat, manebitque ibi, donec sacerdos magnus, qui oleo sancto unctus est, moriatur.	2020-04-20	Liber_Numeri
1100000758	si interfector extra fines urbium, quae exulibus deputatae sunt,fuerit inventus, et percussus ab eo qui ultor est sanguinis: absque noxa erit qui eum occiderit.	2020-04-20	Liber_Numeri
1100000759	debuerat enim profugus usque ad mortem pontificis in urbe residere.  postquam autem ille obierit, homicida revertetur in terram suam.	2020-04-20	Liber_Numeri
1100000760	haec sempiterna erunt, et legitima in cunctis habitationibus vestris.	2020-04-20	Liber_Numeri
1100000761	homicida sub testibus punietur: ad unius testimonium nullus condemnabitur.	2020-04-20	Liber_Numeri
1100000762	non accipietis pretium ab eo qui reus est sanguinis, statim et ipse morietur.	2020-04-20	Liber_Numeri
1100000763	exules et profugi ante mortem pontificis nullo modo in urbes suas reverti poterunt,ne polluatis terram habitationis vestrae, quae insontium cruore maculatur: nec aliter expiari potest, nisi per eius sanguinem, qui alterius sanguinem fuderit.	2020-04-20	Liber_Numeri
1100000764	atque ita emundabitur vestra possessio me commorante vobiscum.  ego enim sum dominus qui habito inter filios israel.	2020-04-20	Liber_Numeri
1100000765	caput 36 accesserunt autem et principes familiarum galaad filii machir filii manasse, de stirpe filiorum ioseph: locutique sunt moysi coram principibus israel, atque dixerunt:tibi domino nostro praecepit dominus ut terram sorte divideres filiis israel, et ut filiabus salphaad fratris nostri dares possessionem debitam patri:quas si alterius tribus homines uxores acceperint, sequetur possessio sua, et translata ad aliam tribum, de nostra haereditate minuetur.	2020-04-20	Liber_Numeri
1100000766	atque ita fiet, ut cum iubilaeus, id est, quinquagesimus annus remissionis advenerit, confundatur sortium distributio, et aliorum possessio ad alios transeat.	2020-04-20	Liber_Numeri
1100000767	respondit moyses filiis israel, et domino praecipiente ait: recte tribus filiorum ioseph locuta est.	2020-04-20	Liber_Numeri
1100000768	et haec lex super filiabus salphaad a domino promulgata est: nubant quibus volunt, tantum ut suae tribus hominibus:ne commisceatur possessio filiorum israel de tribu in tribum.  omnes enim viri ducent uxores de tribu et cognatione sua:et cunctae feminae de eadem tribu maritos accipient: ut haereditas permaneat in familiis,nec sibi misceantur tribus, sed ita maneantut a domino separatae sunt.  feceruntque filiae salphaad ut fuerat imperatum:et nupserunt maala, et thersa, et hegla, et melcha, et noa, filiis patrui suide familia manasse, qui fuit filius ioseph: et possessio, quae illis fuerat attributa, mansit in tribu et familia patris earum.	2020-04-20	Liber_Numeri
1100000769	haec sunt mandata atque iudicia, quae mandavit dominus per manum moysi ad filios israel, in campestribus moab supra iordanem contra iericho.	2020-04-20	Liber_Numeri
