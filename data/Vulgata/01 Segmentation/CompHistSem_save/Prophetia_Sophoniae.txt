1100000001	prophetia sophoniae caput 1 verbum domini quod factum est ad sophoniam, filium chusi, filii godoliae, filii amariae, filii ezeciae, in diebus iosiae, filii amon, regis iudae.	2020-04-20	Prophetia_Sophoniae
1100000002	congregans congregabo omnia a facie terrae, dicit dominus: congregans hominem et pecus, congregans volatilia caeli et pisces maris: et ruinae impiorum erunt, et disperdam homines a facie terrae, dicit dominus.	2020-04-20	Prophetia_Sophoniae
1100000003	et extendam manum meam super iudam et super omnes habitantes ierusalem: et disperdam de loco hoc reliquias baal, et nomina aedituorum cum sacerdotibus; et eos qui adorant super tecta militiam caeli, et adorant et iurant in domino, et iurant in melchom; et qui avertuntur de post tergum domini, et qui non quaesierunt dominum, nec investigaverunt eum.	2020-04-20	Prophetia_Sophoniae
1100000004	silete a facie domini dei, quia iuxta est dies domini: quia praeparavit dominus hostiam; sanctificavit vocatos suos.	2020-04-20	Prophetia_Sophoniae
1100000005	et erit: in die hostiae domini, visitabo super principes, et super filios regis, et super omnes qui induti sunt veste peregrina; et visitabo super omnem qui arroganter ingreditur super limen in die illa, qui complent domum domini dei sui iniquitate et dolo.	2020-04-20	Prophetia_Sophoniae
1100000006	et erit in die illa, dicit dominus, vox clamoris a porta piscium, et ululatus a secunda, et contritio magna a collibus.	2020-04-20	Prophetia_Sophoniae
1100000007	ululate, habitatores pilae: conticuit omnis populus chanaan, disperierunt omnes involuti argento.	2020-04-20	Prophetia_Sophoniae
1100000008	et erit in tempore illo: scrutabor ierusalem in lucernis, et visitabo super viros defixos in faecibus suis, qui dicunt in cordibus suis: non faciet bene dominus, et non faciet male.	2020-04-20	Prophetia_Sophoniae
1100000009	et erit fortitudo eorum in direptionem, et domus eorum in desertum: et aedificabunt domos, et non habitabunt; et plantabunt vineas, et non bibent vinum earum.	2020-04-20	Prophetia_Sophoniae
1100000010	iuxta est dies domini magnus: iuxta est, et velox nimis.	2020-04-20	Prophetia_Sophoniae
1100000011	vox diei domini amara: tribulabitur ibi fortis.	2020-04-20	Prophetia_Sophoniae
1100000012	dies irae dies illa, dies tribulationis et angustiae, dies calamitatis et miseriae, dies tenebrarum et caliginis, dies nebulae et turbinis, dies tubae et clangoris super civitates munitas, et super angulos excelsos.	2020-04-20	Prophetia_Sophoniae
1100000013	et tribulabo homines, et ambulabunt ut caeci, quia domino peccaverunt; et effundetur sanguis eorum sicut humus, et corpora eorum sicut stercora.	2020-04-20	Prophetia_Sophoniae
1100000014	sed et argentum eorum et aurum eorum non poterit liberare eos in die irae domini: in igne zeli eius devorabitur omnis terra, quia consummationem cum festinatione faciet cunctis habitantibus terram.	2020-04-20	Prophetia_Sophoniae
1100000015	caput 2 convenite, congregamini, gens non amabilis, priusquam pariat iussio quasi pulverem transeuntem diem, antequam veniat super vos ira furoris domini, antequam veniat super vos dies indignationis domini.	2020-04-20	Prophetia_Sophoniae
1100000016	quaerite dominum, omnes mansueti terrae, qui iudicium eius estis operati; quaerite iustum, quaerite mansuetum, si quomodo abscondamini in die furoris domini.	2020-04-20	Prophetia_Sophoniae
1100000017	quia gaza destructa erit, et ascalon in desertum: azotum in meridie eiicient, et accaron eradicabitur.	2020-04-20	Prophetia_Sophoniae
1100000018	vae qui habitatis funiculum maris, gens perditorum! verbum domini super vos, chanaan, terra philisthinorum; et disperdam te, ita ut non sit inhabitator.	2020-04-20	Prophetia_Sophoniae
1100000019	et erit funiculus maris requies pastorum, et caulae pecorum; et erit funiculus eius qui remanserit de domo iuda: ibi pascentur, in domibus ascalonis ad vesperam requiescent, quia visitabit eos dominus deus eorum, et avertet captivitatem eorum.	2020-04-20	Prophetia_Sophoniae
1100000020	audivi opprobrium moab, et blasphemias filiorum ammon, quae exprobraverunt populo meo, et magnificati sunt super terminos eorum.	2020-04-20	Prophetia_Sophoniae
1100000021	propterea vivo ego, dicit dominus exercituum, deus israel, quia moab ut sodoma erit, et filii ammon quasi gomorrha: siccitas spinarum, et acervi salis, et desertum usque in aeternum: reliquiae populi mei diripient eos, et residui gentis meae possidebunt illos.	2020-04-20	Prophetia_Sophoniae
1100000022	hoc eis eveniet pro superbia sua, quia blasphemaverunt et magnificati sunt super populum domini exercituum.	2020-04-20	Prophetia_Sophoniae
1100000023	horribilis dominus super eos, et attenuabit omnes deos terrae: et adorabunt eum viri de loco suo, omnes insulae gentium.	2020-04-20	Prophetia_Sophoniae
1100000024	sed et vos, aethiopes, interfecti gladio meo eritis.	2020-04-20	Prophetia_Sophoniae
1100000025	et extendet manum suam super aquilonem, et perdet assur, et ponet speciosam in solitudinem, et in invium, et quasi desertum.	2020-04-20	Prophetia_Sophoniae
1100000026	et accubabunt in medio eius greges, omnes bestiae gentium; et onocrotalus et ericius in liminibus eius morabuntur: vox cantantis in fenestra, corvus in superliminari, quoniam attenuabo robur eius.	2020-04-20	Prophetia_Sophoniae
1100000027	haec est civitas gloriosa habitans in confidentia, quae dicebat in corde suo: ego sum, et extra me non est alia amplius: quomodo facta est in desertum cubile bestiae? omnis qui transit per eam sibilabit, et movebit manum suam.	2020-04-20	Prophetia_Sophoniae
1100000028	caput 3 vae provocatrix, et redempta civitas, columba! non audivit vocem, et non suscepit disciplinam; in domino non est confisa, ad deum suum non appropinquavit.	2020-04-20	Prophetia_Sophoniae
1100000029	principes eius in medio eius quasi leones rugientes; iudices eius lupi vespere, non relinquebant in mane.	2020-04-20	Prophetia_Sophoniae
1100000030	prophetae eius vesani, viri infideles; sacerdotes eius polluerunt sanctum, iniuste egerunt contra legem.	2020-04-20	Prophetia_Sophoniae
1100000031	dominus iustus in medio eius non faciet iniquitatem; mane, mane iudicium suum dabit in lucem, et non abscondetur; nescivit autem iniquus confusionem.	2020-04-20	Prophetia_Sophoniae
1100000032	disperdidi gentes, et dissipati sunt anguli earum; desertas feci vias eorum, dum non est qui transeat; desolatae sunt civitates eorum, non remanente viro, neque ullo habitatore.	2020-04-20	Prophetia_Sophoniae
1100000033	dixi: attamen timebis me, suscipies disciplinam; et non peribit habitaculum eius, propter omnia in quibus visitavi eam: verumtamen diluculo surgentes corruperunt omnes cogitationes suas.	2020-04-20	Prophetia_Sophoniae
1100000034	quapropter exspecta me, dicit dominus, in die resurrectionis meae in futurum: quia iudicium meum ut congregem gentes, et colligam regna, et effundam super eos indignationem meam, omnem iram furoris mei: in igne enim zeli mei devorabitur omnis terra.	2020-04-20	Prophetia_Sophoniae
1100000035	quia tunc reddam populis labium electum, ut invocent omnes in nomine domini, et serviant ei humero uno.	2020-04-20	Prophetia_Sophoniae
1100000036	ultra flumina aethiopiae, inde supplices mei; filii dispersorum meorum deferent munus mihi.	2020-04-20	Prophetia_Sophoniae
1100000037	in die illa non confunderis super cunctis adinventionibus tuis, quibus praevaricata es in me, quia tunc auferam de medio tui magniloquos superbiae tuae, et non adiicies exaltari amplius in monte sancto meo.	2020-04-20	Prophetia_Sophoniae
1100000038	et derelinquam in medio tui populum pauperem et egenum: et sperabunt in nomine domini.	2020-04-20	Prophetia_Sophoniae
1100000039	reliquiae israel non facient iniquitatem, nec loquentur mendacium, et non invenietur in ore eorum lingua dolosa, quoniam ipsi pascentur, et accubabunt, et non erit qui exterreat.	2020-04-20	Prophetia_Sophoniae
1100000040	lauda, filia sion; iubila, israel: laetare, et exsulta in omni corde, filia ierusalem.	2020-04-20	Prophetia_Sophoniae
1100000041	abstulit dominus iudicium tuum; avertit inimicos tuos.	2020-04-20	Prophetia_Sophoniae
1100000042	rex israel dominus in medio tui: non timebis malum ultra.	2020-04-20	Prophetia_Sophoniae
1100000043	in die illa dicetur ierusalem: noli timere; sion: non dissolvantur manus tuae.	2020-04-20	Prophetia_Sophoniae
1100000044	dominus deus tuus in medio tui fortis, ipse salvabit: gaudebit super te in laetitia, silebit in dilectione sua, exsultabit super te in laude.	2020-04-20	Prophetia_Sophoniae
1100000045	nugas, qui a lege recesserant, congregabo, quia ex te erant: ut non ultra habeas super eis opprobrium.	2020-04-20	Prophetia_Sophoniae
1100000046	ecce ego interficiam omnes qui afflixerunt te in tempore illo: et salvabo claudicantem, et eam quae eiecta fuerat congregabo: et ponam eos in laudem, et in nomen, in omni terra confusionis eorum, in tempore illo quo adducam vos, et in tempore quo congregabo vos.	2020-04-20	Prophetia_Sophoniae
1100000047	dabo enim vos in nomen, et in laudem omnibus populis terrae, cum convertero captivitatem vestram coram oculis vestris, dicit dominus.	2020-04-20	Prophetia_Sophoniae
