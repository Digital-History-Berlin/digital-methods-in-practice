1100000001	liber secundus regum caput 1 factum est autem, postquam mortuus est saul, ut david reverteretur a caede amalec, et maneret in siceleg duos dies.	2020-04-20	Liber_Secundus_Regum
1100000002	in die autem tertia apparuit homo veniens de castris saul veste conscissa, et pulvere conspersus caput: et ut venit ad david, cecidit super faciem suam, et adoravit.	2020-04-20	Liber_Secundus_Regum
1100000003	dixitque ad eum david: unde venis?  qui ait ad eum: de castris israel fugi.	2020-04-20	Liber_Secundus_Regum
1100000004	et dixit ad eum david: quod est verbum quod factum est?  indica mihi.  qui ait: fugit populus ex praelio, et multi corruentes e populo mortui sunt: sed et saul et ionathas filius eius interierunt.	2020-04-20	Liber_Secundus_Regum
1100000005	dixitque david ad adolescentem qui nuntiabat ei: unde scis quia mortuus est saul, et ionathas filius eius? et ait adolescens qui nuntiabat ei: casu veni in montem gelboe, et saul incumbebat super hastam suam: porro currus et equites appropinquabant ei,et conversus post tergum suum, vidensque me, vocavit.  cui cum respondissem: adsum:dixit mihi: quisnam es tu?  et aio ad eum: amalecites ego sum.	2020-04-20	Liber_Secundus_Regum
1100000006	et locutus est mihi: sta super me, et interfice me: quoniam tenent me angustiae, et adhuc tota anima mea in me est.	2020-04-20	Liber_Secundus_Regum
1100000007	stansque super eum, occidi illum: sciebam enim quod vivere non poterat post ruinam: et tuli diadema quod erat in capite eius, et armillam de brachio illius, et attuli ad te dominum meum huc.	2020-04-20	Liber_Secundus_Regum
1100000008	apprehendens autem david, vestimenta sua scidit, omnesque viri qui erant cum eo,et planxerunt, et fleverunt, et ieiunaverunt usque ad vesperam super saul, et super ionathan filium eius, et super populum domini, et super domum israel, eo quod corruissent gladio.	2020-04-20	Liber_Secundus_Regum
1100000009	dixitque david ad iuvenem qui nuntiaverat ei: unde es tu?  qui respondit: filius hominis advenae amalecitae ego sum.	2020-04-20	Liber_Secundus_Regum
1100000010	et ait ad eum david: quare non timuisti mittere manum tuam ut occideres christum domini? vocansque david unum de pueris suis, ait: accedens irrue in eum.  qui percussit illum, et mortuus est.	2020-04-20	Liber_Secundus_Regum
1100000011	et ait ad eum david: sanguis tuus super caput tuum: os enim tuum locutum est adversum te, dicens: ego interfeci christum domini.	2020-04-20	Liber_Secundus_Regum
1100000012	planxit autem david planctum huiuscemodi super saul, et super ionathan filium eius(et praecepit ut docerent filios iuda arcum, sicut scriptum est in libro iustorum), et ait: considera, israel, pro his qui mortui sunt, super excelsa tua vulnerati.	2020-04-20	Liber_Secundus_Regum
1100000013	inclyti israel super montes tuos interfecti sunt: quomodo ceciderunt fortes? nolite annuntiare in geth, neque annuntietis in compitis ascalonis: ne forte laetentur filiae philisthiim; ne exultent filiae incircumcisorum.	2020-04-20	Liber_Secundus_Regum
1100000014	montes gelboe, nec ros, nec pluvia veniant super vos, neque sint agri primitiarum: quia ibi abiectus est clypeus fortium: clypeus saul, quasi non esset unctus oleo.	2020-04-20	Liber_Secundus_Regum
1100000015	a sanguine interfectorum, ab adipe fortium, sagitta ionathae numquam rediit retrorsum, et gladius saul non est reversus inanis.	2020-04-20	Liber_Secundus_Regum
1100000016	saul et ionathas amabiles, et decori in vita sua, in morte quoque non sunt divisi: aquilis velociores, leonibus fortiores.	2020-04-20	Liber_Secundus_Regum
1100000017	filiae israel, super saul flete, qui vestiebat vos coccino in deliciis, qui praebebat ornamenta aurea cultui vestro.	2020-04-20	Liber_Secundus_Regum
1100000018	quomodo ceciderunt fortes in praelio? ionathas in excelsis tuis occisus est? doleo super te, frater mi ionatha, decore nimis, et amabilis super amorem mulierum.	2020-04-20	Liber_Secundus_Regum
1100000019	sicut mater unicum amat filium suum, ita ego te diligebam.	2020-04-20	Liber_Secundus_Regum
1100000020	quomodo ceciderunt robusti, et perierunt arma bellica? caput 2 igitur post haec consuluit david dominum, dicens: num ascendam in unam de civitatibus iuda?  et ait dominus ad eum: ascende.  dixitque david: quo ascendam?  et respondit ei: in hebron.	2020-04-20	Liber_Secundus_Regum
1100000021	ascendit ergo david, et duae uxores eius, achinoam iezraelites, et abigail uxor nabal carmeli:sed et viros, qui erant cum eo, duxit david singulos cum domo sua: et manserunt in oppidis hebron.	2020-04-20	Liber_Secundus_Regum
1100000022	veneruntque viri iuda, et unxerunt ibi david ut regnaret super domum iuda.  et nuntiatum est david quod viri iabes galaad sepelissent saul.	2020-04-20	Liber_Secundus_Regum
1100000023	misit ergo david nuntios ad viros iabes galaad, dixitque ad eos: benedicti vos domino, qui fecistis misericordiam hanc cum domino vestro saul, et sepelistis eum.	2020-04-20	Liber_Secundus_Regum
1100000024	et nunc retribuet vobis quidem dominus misericordiam et veritatem: sed et ego reddam gratiam, eo quod fecistis verbum istud.	2020-04-20	Liber_Secundus_Regum
1100000025	confortentur manus vestrae, et estote filii fortitudinis: licet enim mortuus sit dominus vester saul, tamen me unxit domus iuda in regem sibi.	2020-04-20	Liber_Secundus_Regum
1100000026	abner autem filius ner, princeps exercitus saul, tulit isboseth filium saul, et circumduxit eum per castra,regemque constituit super galaad, et super gessuri, et super iezrael, et super ephraim, et super beniamin, et super israel universum.	2020-04-20	Liber_Secundus_Regum
1100000027	quadraginta annorum erat isboseth filius saul cum regnare coepisset super israel, et duobus annis regnavit: sola autem domus iuda sequebatur david.	2020-04-20	Liber_Secundus_Regum
1100000028	et fuit numerus dierum quos commoratus est david imperans in hebron super domum iuda, septem annorum et sex mensium.	2020-04-20	Liber_Secundus_Regum
1100000029	egressusque est abner filius ner, et pueri isboseth filii saul, de castris in gabaon.	2020-04-20	Liber_Secundus_Regum
1100000030	porro ioab filius sarviae, et pueri david, egressi sunt, et occurrerunt eis iuxta piscinam gabaon.  et cum in unum convenissent, e regione sederunt: hi ex una parte piscinae, et illi ex altera.	2020-04-20	Liber_Secundus_Regum
1100000031	dixitque abner ad ioab: surgant pueri, et ludant coram nobis.  et respondit ioab: surgant.	2020-04-20	Liber_Secundus_Regum
1100000032	surrexerunt ergo, et transierunt numero duodecim de beniamin, ex parte isboseth filii saul, et duodecim de pueris david.	2020-04-20	Liber_Secundus_Regum
1100000033	apprehensoque unusquisque capite comparis sui, defixit gladium in latus contrarii, et ceciderunt simul: vocatumque est nomen loci illius: ager robustorum, in gabaon.	2020-04-20	Liber_Secundus_Regum
1100000034	et ortum est bellum durum satis in die illa: fugatusque est abner et viri israel a pueris david.	2020-04-20	Liber_Secundus_Regum
1100000035	erant autem ibi tres filii sarviae, ioab, et abisai, et asael: porro asael cursor velocissimus fuit, quasi unus de capreis quae morantur in silvis.	2020-04-20	Liber_Secundus_Regum
1100000036	persequebatur autem asael abner, et non declinavit ad dextram neque ad sinistram omittens persequi abner.	2020-04-20	Liber_Secundus_Regum
1100000037	respexit itaque abner post tergum suum, et ait: tune es asael?  qui respondit: ego sum.	2020-04-20	Liber_Secundus_Regum
1100000038	dixitque ei abner: vade ad dexteram, sive ad sinistram, et apprehende unum de adolescentibus, et tolle tibi spolia eius.  noluit autem asael omittere quin urgeret eum.	2020-04-20	Liber_Secundus_Regum
1100000039	rursumque locutus est abner ad asael: recede, noli me sequi, ne compellar confodere te in terram, et levare non potero faciem meam ad ioab fratrem tuum.	2020-04-20	Liber_Secundus_Regum
1100000040	qui audire contempsit, et noluit declinare: percussit ergo eum abner aversa hasta in inguine, et transfodit, et mortuus est in eodem loco: omnesque qui transibant per locum illum, in quo ceciderat asael et mortuus erat, subsistebant.	2020-04-20	Liber_Secundus_Regum
1100000041	persequentibus autem ioab et abisai fugientem abner, sol occubuit: et venerunt usque ad collem aquaeductus, qui est ex adverso vallis itineris deserti in gabaon.	2020-04-20	Liber_Secundus_Regum
1100000042	congregatique sunt filii beniamin ad abner: et conglobati in unum cuneum, steterunt in summitate tumuli unius.	2020-04-20	Liber_Secundus_Regum
1100000043	et exclamavit abner ad ioab, et ait: num usque ad internecionem tuus mucro desaeviet?  an ignoras quod periculosa sit desperatio?  usquequo non dicis populo ut omittat persequi fratres suos? et ait ioab: vivit dominus, si locutus fuisses, mane recessisset populus persequens fratrem suum.	2020-04-20	Liber_Secundus_Regum
1100000044	insonuit ergo ioab buccina, et stetit omnis exercitus, nec persecuti sunt ultra israel, neque iniere certamen.	2020-04-20	Liber_Secundus_Regum
1100000045	abner autem et viri eius abierunt per campestria, tota nocte illa: et transierunt iordanem, et lustrata omni beth-horon, venerunt ad castra.	2020-04-20	Liber_Secundus_Regum
1100000046	porro ioab reversus, omisso abner, congregavit omnem populum: et defuerunt de pueris david decem et novem viri, excepto asaele.	2020-04-20	Liber_Secundus_Regum
1100000047	servi autem david percusserunt de beniamin, et de viris qui erant cum abner, trecentos sexaginta, qui et mortui sunt.	2020-04-20	Liber_Secundus_Regum
1100000048	tuleruntque asael, et sepelierunt eum in sepulchro patris sui in bethlehem: et ambulaverunt tota nocte ioab et viri qui erant cum eo, et in ipso crepusculo pervenerunt in hebron.	2020-04-20	Liber_Secundus_Regum
1100000049	caput 3 facta est ergo longa concertatio inter domum saul et inter domum david: david proficiscens, et semper seipso robustior, domus autem saul decrescens quotidie.	2020-04-20	Liber_Secundus_Regum
1100000050	natique sunt filii david in hebron: fuitque primogenitus eius amnon, de achinoam iezraelitide.	2020-04-20	Liber_Secundus_Regum
1100000051	et post eum cheleab, de abigail uxore nabal carmeli: porro tertius absalom, filius maacha filiae tholmai regis gessur.	2020-04-20	Liber_Secundus_Regum
1100000052	quartus autem adonias, filius haggith: et quintus saphathia, filius abital.	2020-04-20	Liber_Secundus_Regum
1100000053	sextus quoque iethraam, de egla uxore david: hi nati sunt david in hebron.	2020-04-20	Liber_Secundus_Regum
1100000054	cum ergo esset praelium inter domum saul et domum david, abner filius ner regebat domum saul.	2020-04-20	Liber_Secundus_Regum
1100000055	fuerat autem sauli concubina nomine respha, filia aia.  dixitque isboseth ad abner:quare ingressus es ad concubinam patris mei?  qui iratus nimis propter verba isboseth, ait: numquid caput canis ego sum adversum iudam hodie, qui fecerim misericordiam super domum saul patris tui, et super fratres et proximos eius, et non tradidi te in manus david, et tu requisisti in me quod argueres pro muliere hodie? haec faciat deus abner, et haec addat ei, nisi quomodo iuravit dominus david, sic faciam cum eo,ut transferatur regnum de domo saul, et elevetur thronus david super israel et super iudam, a dan usque bersabee.	2020-04-20	Liber_Secundus_Regum
1100000056	et non potuit respondere ei quidquam, quia metuebat illum.	2020-04-20	Liber_Secundus_Regum
1100000057	misit ergo abner nuntios ad david pro se dicentes: cuius est terra?  et ut loquerentur: fac mecum amicitias, et erit manus mea tecum, et reducam ad te universum israel.	2020-04-20	Liber_Secundus_Regum
1100000058	qui ait: optime: ego faciam tecum amicitias: sed unam rem peto a te, dicens: non videbis faciem meam antequam adduxeris michol filiam saul: et sic venies, et videbis me.	2020-04-20	Liber_Secundus_Regum
1100000059	misit autem david nuntios ad isboseth filium saul, dicens: redde uxorem meam michol, quam despondi mihi centum praeputiis philisthiim.	2020-04-20	Liber_Secundus_Regum
1100000060	misit ergo isboseth, et tulit eam a viro suo phaltiel filio lais.	2020-04-20	Liber_Secundus_Regum
1100000061	sequebaturque eam vir suus, plorans usque bahurim: et dixit ad eum abner: vade, et revertere.  qui reversus est.	2020-04-20	Liber_Secundus_Regum
1100000062	sermonem quoque intulit abner ad seniores israel, dicens: tam heri quam nudiustertius quaerebatis david ut regnaret super vos.	2020-04-20	Liber_Secundus_Regum
1100000063	nunc ergo facite: quoniam dominus locutus est ad david, dicens: in manu servi mei david salvabo populum meum israel de manu philisthiim, et omnium inimicorum eius.	2020-04-20	Liber_Secundus_Regum
1100000064	locutus est autem abner etiam ad beniamin.  et abiit ut loqueretur ad david in hebron omnia quae placuerant israeli et universo beniamin.	2020-04-20	Liber_Secundus_Regum
1100000065	venitque ad david in hebron cum viginti viris: et fecit david abner, et viris eius qui venerant cum eo, convivium.	2020-04-20	Liber_Secundus_Regum
1100000066	et dixit abner ad david: surgam, ut congregem ad te dominum meum regem omnem israel, et ineam tecum foedus, et imperes omnibus, sicut desiderat anima tua.  cum ergo deduxisset david abner, et ille isset in pace,statim pueri david et ioab venerunt, caesis latronibus, cum praeda magna nimis: abner autem non erat cum david in hebron, quia iam dimiserat eum, et profectus fuerat in pace.	2020-04-20	Liber_Secundus_Regum
1100000067	et ioab, et omnis exercitus qui erat cum eo, postea venerunt: nuntiatum est itaque ioab a narrantibus: venit abner filius ner ad regem, et dimisit eum, et abiit in pace.	2020-04-20	Liber_Secundus_Regum
1100000068	et ingressus est ioab ad regem, et ait: quid fecisti?  ecce venit abner ad te: quare dimisisti eum, et abiit et recessit? ignoras abner filium ner, quoniam ad hoc venit ad te ut deciperet te, et sciret exitum tuum et introitum tuum, et nosset omnia quae agis? egressus itaque ioab a david, misit nuntios post abner, et reduxit eum a cisterna sira, ignorante david.	2020-04-20	Liber_Secundus_Regum
1100000069	cumque rediisset abner in hebron, seorsum adduxit eum ioab ad medium portae ut loqueretur ei, in dolo: et percussit illum ibi in inguine, et mortuus est in ultionem sanguinis asael fratris eius.	2020-04-20	Liber_Secundus_Regum
1100000070	quod cum audisset david rem iam gestam, ait: mundus ego sum, et regnum meum apud dominum usque in sempiternum, a sanguine abner filii ner:et veniat super caput ioab, et super omnem domum patris eius: nec deficiat de domo ioab fluxum seminis sustinens, et leprosus, et tenens fusum, et cadens gladio, et indigens pane.	2020-04-20	Liber_Secundus_Regum
1100000071	igitur ioab et abisai frater eius interfecerunt abner, eo quod occidisset asael fratrem eorum in gabaon in praelio.	2020-04-20	Liber_Secundus_Regum
1100000072	dixit autem david ad ioab, et ad omnem populum qui erat cum eo: scindite vestimenta vestra, et accingimini saccis, et plangite ante exequias abner.  porro rex david sequebatur feretrum.	2020-04-20	Liber_Secundus_Regum
1100000073	cumque sepelissent abner in hebron, levavit rex david vocem suam, et flevit super tumulum abner: flevit autem et omnis populus.	2020-04-20	Liber_Secundus_Regum
1100000074	plangensque rex, et lugens abner, ait: nequaquam ut mori solent ignavi, mortuus est abner.	2020-04-20	Liber_Secundus_Regum
1100000075	manus tuae ligatae non sunt, et pedes tui non sunt compedibus aggravati: sed sicut solent cadere coram filiis iniquitatis, sic corruisti.	2020-04-20	Liber_Secundus_Regum
1100000076	congeminansque omnis populus flevit super eum.	2020-04-20	Liber_Secundus_Regum
1100000077	cumque venisset universa multitudo cibum capere cum david, clara adhuc die iuravit david, dicens: haec faciat mihi deus, et haec addat, si ante occasum solis gustavero panem vel aliud quidquam.	2020-04-20	Liber_Secundus_Regum
1100000078	omnisque populus audivit, et placuerunt eis cuncta quae fecit rex in conspectu totius populi.	2020-04-20	Liber_Secundus_Regum
1100000079	et cognovit omne vulgus et universus israel in die illa, quoniam non actum fuisset a rege ut occideretur abner filius ner.	2020-04-20	Liber_Secundus_Regum
1100000080	dixit quoque rex ad servos suos: num ignoratis quoniam princeps et maximus cecidit hodie in israel? ego autem adhuc delicatus, et unctus rex: porro viri isti filii sarviae duri sunt mihi: retribuat dominus facienti malum iuxta malitiam suam.	2020-04-20	Liber_Secundus_Regum
1100000081	caput 4 audivit autem isboseth filius saul quod cecidisset abner in hebron: et dissolutae sunt manus eius, omnisque israel perturbatus est.	2020-04-20	Liber_Secundus_Regum
1100000082	duo autem viri principes latronum erant filio saul, nomen uni baana, et nomen alteri rechab, filii remmon berothitae de filiis beniamin: siquidem et beroth reputata est in beniamin.	2020-04-20	Liber_Secundus_Regum
1100000083	et fugerunt berothitae in gethaim, fueruntque ibi advenae usque ad tempus illud.	2020-04-20	Liber_Secundus_Regum
1100000084	erat autem ionathae filio saul filius debilis pedibus: quinquennis enim fuit, quando venit nuntius de saul et ionatha ex iezrahel.  tollens itaque eum nutrix sua, fugit: cumque festinaret ut fugeret, cecidit, et claudus effectus est: habuitque vocabulum miphiboseth.	2020-04-20	Liber_Secundus_Regum
1100000085	venientes igitur filii remmon berothitae, rechab et baana, ingressi sunt fervente die domum isboseth: qui dormiebat super stratum suum meridie.  et ostiaria domus purgans triticum, obdormivit.	2020-04-20	Liber_Secundus_Regum
1100000086	ingressi sunt autem domum latenter assumentes spicas tritici, et percusserunt eum in inguine rechab, et baana frater eius, et fugerunt.	2020-04-20	Liber_Secundus_Regum
1100000087	cum autem ingressi fuissent domum, ille dormiebat super lectum suum in conclavi, et percutientes interfecerunt eum: sublatoque capite eius, abierunt per viam deserti tota nocte,et attulerunt caput isboseth ad david in hebron: dixeruntque ad regem: ecce caput isboseth filii saul inimici tui, qui quaerebat animam tuam: et dedit dominus domino meo regi ultionem hodie de saul, et de semine eius.	2020-04-20	Liber_Secundus_Regum
1100000088	respondens autem david rechab, et baana fratri eius, filiis remmon berothitae, dixit ad eos: vivit dominus, qui eruit animam meam de omni angustia,quoniam eum qui annuntiaverat mihi, et dixerat: mortuus est saul: qui putabat se prospera nuntiare, tenui, et occidi eum in siceleg, cui oportebat mercedem dare pro nuntio.	2020-04-20	Liber_Secundus_Regum
1100000089	quanto magis nunc cum homines impii interfecerunt virum innoxium in domo sua, super lectum suum, non quaeram sanguinem eius de manu vestra, et auferam vos de terra? praecepit itaque david pueris suis, et interfecerunt eos: praecidentesque manus et pedes eorum, suspenderunt eos super piscinam in hebron: caput autem isboseth tulerunt, et sepelierunt in sepulchro abner in hebron.	2020-04-20	Liber_Secundus_Regum
1100000090	caput 5 et venerunt universae tribus israel ad david in hebron, dicentes: ecce nos os tuum et caro tua sumus.	2020-04-20	Liber_Secundus_Regum
1100000091	sed et heri et nudiustertius cum esset saul rex super nos, tu eras educens et reducens israel: dixit autem dominus ad te: tu pasces populum meum israel, et tu eris dux super israel.	2020-04-20	Liber_Secundus_Regum
1100000092	venerunt quoque et seniores israel ad regem in hebron, et percussit cum eis rex david foedus in hebron coram domino: unxeruntque david in regem super israel.	2020-04-20	Liber_Secundus_Regum
1100000093	filius triginta annorum erat david cum regnare coepisset, et quadraginta annis regnavit.	2020-04-20	Liber_Secundus_Regum
1100000094	in hebron regnavit super iudam septem annis et sex mensibus: in ierusalem autem regnavit triginta tribus annis super omnem israel et iudam.	2020-04-20	Liber_Secundus_Regum
1100000095	et abiit rex, et omnes viri qui erant cum eo, in ierusalem, ad iebusaeum habitatorem terrae: dictumque est david ab eis: non ingredieris huc, nisi abstuleris caecos et claudos dicentes: non ingredietur david huc.	2020-04-20	Liber_Secundus_Regum
1100000096	cepit autem david arcem sion: haec est civitas david.	2020-04-20	Liber_Secundus_Regum
1100000097	proposuerat enim david in die illa praemium, qui percussisset iebusaeum, et tetigisset domatum fistulas, et abstulisset caecos et claudos odientes animam david.  idcirco dicitur in proverbio: caecus et claudus non intrabunt in templum.	2020-04-20	Liber_Secundus_Regum
1100000098	habitavit autem david in arce, et vocavit eam civitatem david: et aedificavit per gyrum a mello et intrinsecus.	2020-04-20	Liber_Secundus_Regum
1100000099	et ingrediebatur proficiens atque succrescens, et dominus deus exercituum erat cum eo.	2020-04-20	Liber_Secundus_Regum
1100000100	misit quoque hiram rex tyri nuntios ad david, et ligna cedrina, et artifices lignorum, artificesque lapidum ad parietes: et aedificaverunt domum david.	2020-04-20	Liber_Secundus_Regum
1100000101	et cognovit david quoniam confirmasset eum dominus regem super israel, et quoniam exaltasset regnum eius super populum suum israel.	2020-04-20	Liber_Secundus_Regum
1100000102	accepit ergo david adhuc concubinas et uxores de ierusalem, postquam venerat de hebron: natique sunt david et alii filii et filiae:et haec nomina eorum, qui nati sunt ei in ierusalem: samua, et sobab, et nathan, et salomon,et iebahar, et elisua, et nepheg,et iaphia, et elisama, et elioda, et eliphaleth.	2020-04-20	Liber_Secundus_Regum
1100000103	audierunt ergo philisthiim quod unxissent david in regem super israel, et ascenderunt universi ut quaererent david: quod cum audisset david, descendit in praesidium.	2020-04-20	Liber_Secundus_Regum
1100000104	philisthiim autem venientes diffusi sunt in valle raphaim.	2020-04-20	Liber_Secundus_Regum
1100000105	et consuluit david dominum, dicens: si ascendam ad philisthiim?  et si dabis eos in manu mea?  et dixit dominus ad david: ascende, quia tradens dabo philisthiim in manu tua.	2020-04-20	Liber_Secundus_Regum
1100000106	venit ergo david in baal pharasim: et percussit eos ibi, et dixit: divisit dominus inimicos meos coram me, sicut dividuntur aquae.  propterea vocatum est nomen loci illius, baal pharasim.	2020-04-20	Liber_Secundus_Regum
1100000107	et reliquerunt ibi sculptilia sua, quae tulit david et viri eius.	2020-04-20	Liber_Secundus_Regum
1100000108	et addiderunt adhuc philisthiim ut ascenderent, et diffusi sunt in valle raphaim.	2020-04-20	Liber_Secundus_Regum
1100000109	consuluit autem david dominum: si ascendam contra philisthaeos, et tradas eos in manus meas?  qui respondit: non ascendas contra eos, sed gyra post tergum eorum, et venies ad eos ex adverso pyrorum.	2020-04-20	Liber_Secundus_Regum
1100000110	et cum audieris sonitum gradientis in cacumine pyrorum, tunc inibis praelium: quia tunc egredietur dominus ante faciem tuam, ut percutiat castra philisthiim.	2020-04-20	Liber_Secundus_Regum
1100000111	fecit itaque david sicut praeceperat ei dominus, et percussit philisthiim de gabaa usque dum venias gezer.	2020-04-20	Liber_Secundus_Regum
1100000112	caput 6 congregavit autem rursum david omnes electos ex israel, triginta millia.	2020-04-20	Liber_Secundus_Regum
1100000113	surrexitque david, et abiit, et universus populus qui erat cum eo de viris iuda, ut adducerent arcam dei, super quam invocatum est nomen domini exercituum, sedentis in cherubim super eam.	2020-04-20	Liber_Secundus_Regum
1100000114	et imposuerunt arcam dei super plaustrum novum: tuleruntque eam de domo abinadab, qui erat in gabaa: oza autem et ahio, filii abinadab, minabant plaustrum novum.	2020-04-20	Liber_Secundus_Regum
1100000115	cumque tulissent eam de domo abinadab, qui erat in gabaa, custodiens arcam dei ahio praecedebat arcam.	2020-04-20	Liber_Secundus_Regum
1100000116	david autem et omnis israel ludebant coram domino in omnibus lignis fabrefactis, et citharis et lyris et tympanis et sistris et cymbalis.	2020-04-20	Liber_Secundus_Regum
1100000117	postquam autem venerunt ad aream nachon, extendit oza manum ad arcam dei, et tenuit eam: quoniam calcitrabant boves, et declinaverunt eam.	2020-04-20	Liber_Secundus_Regum
1100000118	iratusque est indignatione dominus contra ozam, et percussit eum super temeritate: qui mortuus est ibi iuxta arcam dei.	2020-04-20	Liber_Secundus_Regum
1100000119	contristatus est autem david, eo quod percussisset dominus ozam, et vocatum est nomen loci illius: percussio ozae, usque in diem hanc.	2020-04-20	Liber_Secundus_Regum
1100000120	et extimuit david dominum in die illa, dicens: quomodo ingredietur ad me arca domini? et noluit divertere ad se arcam domini in civitatem david: sed divertit eam in domum obededom gethaei.	2020-04-20	Liber_Secundus_Regum
1100000121	et habitavit arca domini in domo obededom gethaei tribus mensibus: et benedixit dominus obededom, et omnem domum eius.	2020-04-20	Liber_Secundus_Regum
1100000122	nuntiatumque est regi david quod benedixisset dominus obededom, et omnia eius, propter arcam dei.  abiit ergo david, et adduxit arcam dei de domo obededom in civitatem david cum gaudio: et erant cum david septem chori, et victima vituli.	2020-04-20	Liber_Secundus_Regum
1100000123	cumque transcendissent qui portabant arcam domini sex passus, immolabat bovem et arietem,et david saltabat totis viribus ante dominum: porro david erat accinctus ephod lineo.	2020-04-20	Liber_Secundus_Regum
1100000124	et david et omnis domus israel ducebant arcam testamenti domini in iubilo, et in clangore buccinae.	2020-04-20	Liber_Secundus_Regum
1100000125	cumque intrasset arca domini in civitatem david, michol filia saul, prospiciens per fenestram, vidit regem david subsilientem atque saltantem coram domino: et despexit eum in corde suo.	2020-04-20	Liber_Secundus_Regum
1100000126	et introduxerunt arcam domini, et imposuerunt eam in loco suo in medio tabernaculi, quod tetenderat ei david: et obtulit david holocausta et pacifica coram domino.	2020-04-20	Liber_Secundus_Regum
1100000127	cumque complesset offerens holocausta et pacifica, benedixit populo in nomine domini exercituum.	2020-04-20	Liber_Secundus_Regum
1100000128	et partitus est universae multitudini israel tam viro quam mulieri singulis collyridam panis unam, et assaturam bubulae carnis unam, et similam frixam oleo: et abiit omnis populus, unusquisque in domum suam.	2020-04-20	Liber_Secundus_Regum
1100000129	reversusque est david ut benediceret domui suae: et egressa michol filia saul in occursum david, ait: quam gloriosus fuit hodie rex israel discooperiens se ante ancillas servorum suorum, et nudatus est, quasi si nudetur unus de scurris.	2020-04-20	Liber_Secundus_Regum
1100000130	dixitque david ad michol: ante dominum, qui elegit me potius quam patrem tuum et quam omnem domum eius, et praecepit mihi ut essem dux super populum domini in israel,et ludam, et vilior fiam plus quam factus sum: et ero humilis in oculis meis, et cum ancillis de quibus locuta es, gloriosior apparebo.	2020-04-20	Liber_Secundus_Regum
1100000131	igitur michol filiae saul non est natus filius usque in diem mortis suae.	2020-04-20	Liber_Secundus_Regum
1100000132	caput 7 factum est autem cum sedisset rex in domo sua, et dominus dedisset ei requiem undique ab universis inimicis suis,dixit ad nathan prophetam: videsne quod ego habitem in domo cedrina, et arca dei posita sit in medio pellium? dixitque nathan ad regem: omne quod est in corde tuo, vade, fac: quia dominus tecum est.	2020-04-20	Liber_Secundus_Regum
1100000133	factum est autem in illa nocte: et ecce sermo domini ad nathan, dicens:vade, et loquere ad servum meum david: haec dicit dominus: numquid tu aedificabis mihi domum ad habitandum? neque enim habitavi in domo ex die illa, qua eduxi filios israel de terra aegypti, usque in diem hanc: sed ambulabam in tabernaculo, et in tentorio.	2020-04-20	Liber_Secundus_Regum
1100000134	per cuncta loca quae transivi cum omnibus filiis israel, numquid loquens locutus sum ad unam de tribubus israel, cui praecepi ut pasceret populum meum israel, dicens: quare non aedificastis mihi domum cedrinam? et nunc haec dices servo meo david: haec dicit dominus exercituum: ego tuli te de pascuis sequentem greges, ut esses dux super populum meum israel:et fui tecum in omnibus ubicumque ambulasti, et interfeci universos inimicos tuos a facie tua: fecique tibi nomen grande, iuxta nomen magnorum qui sunt in terra.	2020-04-20	Liber_Secundus_Regum
1100000135	et ponam locum populo meo israel, et plantabo eum, et habitabit sub eo, et non turbabitur amplius: nec addent filii iniquitatis ut affligant eum sicut prius,ex die qua constitui iudices super populum meum israel: et requiem dabo tibi ab omnibus inimicis tuis: praedicitque tibi dominus quod domum faciat tibi dominus.	2020-04-20	Liber_Secundus_Regum
1100000136	cumque completi fuerint dies tui, et dormieris cum patribus tuis, suscitabo semen tuum post te, quod egredietur de utero tuo, et firmabo regnum eius.	2020-04-20	Liber_Secundus_Regum
1100000137	ipse aedificabit domum nomini meo, et stabiliam thronum regni eius usque in sempiternum.	2020-04-20	Liber_Secundus_Regum
1100000138	ego ero ei in patrem, et ipse erit mihi in filium: qui si inique aliquid gesserit, arguam eum in virga virorum, et in plagis filiorum hominum.	2020-04-20	Liber_Secundus_Regum
1100000139	misericordiam autem meam non auferam ab eo, sicut abstuli a saul, quem amovi a facie mea.	2020-04-20	Liber_Secundus_Regum
1100000140	et fidelis erit domus tua, et regnum tuum usque in aeternum ante faciem tuam, et thronus tuus erit firmus iugiter.	2020-04-20	Liber_Secundus_Regum
1100000141	secundum omnia verba haec, et iuxta universam visionem istam, sic locutus est nathan ad david.	2020-04-20	Liber_Secundus_Regum
1100000142	ingressus est autem rex david, et sedit coram domino, et dixit: quis ego sum, domine deus, et quae domus mea, quia adduxisti me hucusque? sed et hoc parum visum est in conspectu tuo, domine deus, nisi loquereris etiam de domo servi tui in longinquum: ista est enim lex adam, domine deus.	2020-04-20	Liber_Secundus_Regum
1100000143	quid ergo addere poterit adhuc david, ut loquatur ad te?  tu enim scis servum tuum, domine deus.	2020-04-20	Liber_Secundus_Regum
1100000144	propter verbum tuum, et secundum cor tuum, fecisti omnia magnalia haec, ita ut notum faceres servo tuo.	2020-04-20	Liber_Secundus_Regum
1100000145	idcirco magnificatus es, domine deus, quia non est similis tui, neque est deus extra te, in omnibus quae audivimus auribus nostris.	2020-04-20	Liber_Secundus_Regum
1100000146	quae est autem ut populus tuus israel gens in terra, propter quam ivit deus ut redimeret eam sibi in populum, et poneret sibi nomen, faceretque eis magnalia et horribilia super terram a facie populi tui quem redemisti tibi ex aegypto, gentem, et deum eius.	2020-04-20	Liber_Secundus_Regum
1100000147	firmasti enim tibi populum tuum israel in populum sempiternum: et tu, domine deus, factus es eis in deum.	2020-04-20	Liber_Secundus_Regum
1100000148	nunc ergo domine deus, verbum quod locutus es super servum tuum, et super domum eius, suscita in sempiternum: et fac sicut locutus es,ut magnificetur nomen tuum usque in sempiternum, atque dicatur: dominus exercituum, deus super israel.  et domus servi tui david erit stabilita coram domino,quia tu, domine exercituum deus israel, revelasti aurem servi tui, dicens: domum aedificabo tibi: propterea invenit servus tuus cor suum ut oraret te oratione hac.	2020-04-20	Liber_Secundus_Regum
1100000149	nunc ergo domine deus, tu es deus, et verba tua erunt vera: locutus es enim ad servum tuum bona haec.	2020-04-20	Liber_Secundus_Regum
1100000150	incipe ergo, et benedic domui servi tui, ut sit in sempiternum coram te: quia tu, domine deus, locutus es, et benedictione tua benedicetur domus servi tui in sempiternum.	2020-04-20	Liber_Secundus_Regum
1100000151	caput 8 factum est autem post haec, percussit david philisthiim, et humiliavit eos, et tulit david frenum tributi de manu philisthiim.	2020-04-20	Liber_Secundus_Regum
1100000152	et percussit moab, et mensus est eos funiculo, coaequans terrae: mensus est autem duos funiculos, unum ad occidendum, et unum ad vivificandum: factusque est moab david serviens sub tributo.	2020-04-20	Liber_Secundus_Regum
1100000153	et percussit david adarezer filium rohob regem soba, quando profectus est ut dominaretur super flumen euphraten.	2020-04-20	Liber_Secundus_Regum
1100000154	et captis david ex parte eius mille septingentis equitibus, et viginti millibus peditum, subnervavit omnes iugales curruum: dereliquit autem ex eis centum currus.	2020-04-20	Liber_Secundus_Regum
1100000155	venit quoque syria damasci, ut praesidium ferret adarezer regi soba: et percussit david de syria viginti duo millia virorum.	2020-04-20	Liber_Secundus_Regum
1100000156	et posuit david praesidium in syria damasci: factaque est syria david serviens sub tributo: servavitque dominus david in omnibus ad quaecumque profectus est.	2020-04-20	Liber_Secundus_Regum
1100000157	et tulit david arma aurea quae habebant servi adarezer, et detulit ea in ierusalem.	2020-04-20	Liber_Secundus_Regum
1100000158	et de bete et de beroth, civitatibus adarezer, tulit rex david aes multum nimis.	2020-04-20	Liber_Secundus_Regum
1100000159	audivit autem thou rex emath quod percussisset david omne robur adarezer,et misit thou ioram filium suum ad regem david, ut salutaret eum congratulans, et gratias ageret: eo quod expugnasset adarezer, et percussisset eum.  hostis quippe erat thou adarezer, et in manu eius erant vasa aurea, et vasa argentea, et vasa aerea:quae et ipsa sanctificavit rex david domino cum argento et auro quae sanctificaverat de universis gentibus quas subegerat,de syria, et moab, et filiis ammon, et philisthiim, et amalec, et de manubiis adarezer filii rohob regis soba.	2020-04-20	Liber_Secundus_Regum
1100000160	fecit quoque sibi david nomen cum reverteretur capta syria in valle salinarum, caesis decem et octo millibus:et posuit in idumaea custodes, statuitque praesidium: et facta est universa idumaea serviens david, et servavit dominus david in omnibus ad quaecumque profectus est.	2020-04-20	Liber_Secundus_Regum
1100000161	et regnavit david super omnem israel: faciebat quoque david iudicium et iustitiam omni populo suo.	2020-04-20	Liber_Secundus_Regum
1100000162	ioab autem filius sarviae erat super exercitum: porro iosaphat filius ahilud erat a commentariis:et sadoc filius achitob, et achimelech filius abiathar, erant sacerdotes: et saraias, scriba:banaias autem filius ioiadae super cerethi et phelethi: filii autem david sacerdotes erant.	2020-04-20	Liber_Secundus_Regum
1100000163	caput 9 et dixit david: putasne est aliquis qui remanserit de domo saul, ut faciam cum eo misericordiam propter ionathan? erat autem de domo saul servus nomine siba: quem cum vocasset rex ad se, dixit ei: tune es siba?  et ille respondit: ego sum servus tuus.	2020-04-20	Liber_Secundus_Regum
1100000164	et ait rex: numquid superest aliquis de domo saul, ut faciam cum eo misericordiam dei?  dixitque siba regi: superest filius ionathae, debilis pedibus.	2020-04-20	Liber_Secundus_Regum
1100000165	ubi, inquit, est?  et siba ad regem: ecce, ait, in domo est machir filii ammiel, in lodabar.	2020-04-20	Liber_Secundus_Regum
1100000166	misit ergo rex david, et tulit eum de domo machir filii ammiel, de lodabar.	2020-04-20	Liber_Secundus_Regum
1100000167	cum autem venisset miphiboseth filius ionathae filii saul ad david, corruit in faciem suam, et adoravit.  dixitque david: miphiboseth?  qui respondit: adsum servus tuus.	2020-04-20	Liber_Secundus_Regum
1100000168	et ait ei david: ne timeas, quia faciens faciam in te misericordiam propter ionathan patrem tuum, et restituam tibi omnes agros saul patris tui: et tu comedes panem in mensa mea semper.	2020-04-20	Liber_Secundus_Regum
1100000169	qui adorans eum, dixit: quis ego sum servus tuus, quoniam respexisti super canem mortuum similem mei? vocavit itaque rex sibam puerum saul, et dixit ei: omnia quaecumque fuerunt saul, et universam domum eius, dedi filio domini tui.	2020-04-20	Liber_Secundus_Regum
1100000170	operare igitur ei terram tu, et filii tui, et servi tui, et inferes filio domini tui cibos ut alatur: miphiboseth autem filius domini tui comedet semper panem super mensam meam.  erant autem sibae quindecim filii, et viginti servi.	2020-04-20	Liber_Secundus_Regum
1100000171	dixitque siba ad regem: sicut iussisti, domine mi rex, servo tuo, sic faciet servus tuus: et miphiboseth comedet super mensam meam, quasi unus de filiis regis.	2020-04-20	Liber_Secundus_Regum
1100000172	habebat autem miphiboseth filium parvulum nomine micha: omnis vero cognatio domus sibae serviebat miphiboseth.	2020-04-20	Liber_Secundus_Regum
1100000173	porro miphiboseth habitabat in ierusalem, quia de mensa regis iugiter vescebatur: et erat claudus utroque pede.	2020-04-20	Liber_Secundus_Regum
1100000174	caput 10 factum est autem post haec ut moreretur rex filiorum ammon, et regnavit hanon filius eius pro eo.	2020-04-20	Liber_Secundus_Regum
1100000175	dixitque david: faciam misericordiam cum hanon filio naas, sicut fecit pater eius mecum misericordiam.  misit ergo david, consolans eum per servos suos super patris interitu.  cum autem venissent servi david in terram filiorum ammon,dixerunt principes filiorum ammon ad hanon dominum suum: putas quod propter honorem patris tui miserit david ad te consolatores, et non ideo ut investigaret, et exploraret civitatem, et everteret eam, misit david servos suos ad te? tulit itaque hanon servos david, rasitque dimidiam partem barbae eorum et praescidit vestes eorum medias usque ad nates, et dimisit eos.	2020-04-20	Liber_Secundus_Regum
1100000176	quod cum nuntiatum esset david, misit in occursum eorum: erant enim viri confusi turpiter valde, et mandavit eis david: manete in iericho donec crescat barba vestra, et tunc revertimini.	2020-04-20	Liber_Secundus_Regum
1100000177	videntes autem filii ammon quod iniuriam fecissent david, miserunt, et conduxerunt mercede syrum rohob, et syrum soba, viginti millia peditum, et a rege maacha mille viros, et ab istob duodecim millia virorum.	2020-04-20	Liber_Secundus_Regum
1100000178	quod cum audisset david, misit ioab et omnem exercitum bellatorum.	2020-04-20	Liber_Secundus_Regum
1100000179	egressi sunt ergo filii ammon, et direxerunt aciem ante ipsum introitum portae: syrus autem soba, et rohob, et istob, et maacha, seorsum erant in campo.	2020-04-20	Liber_Secundus_Regum
1100000180	videns igitur ioab quod praeparatum esset adversum se praelium et ex adverso et post tergum, elegit ex omnibus electis israel, et instruxit aciem contra syrum:reliquam autem partem populi tradidit abisai fratri suo, qui direxit aciem adversus filios ammon.	2020-04-20	Liber_Secundus_Regum
1100000181	et ait ioab: si praevaluerint adversum me syri, eris mihi in adiutorium: si autem filii ammon praevaluerint adversum te, auxiliabor tibi.	2020-04-20	Liber_Secundus_Regum
1100000182	esto vir fortis, et pugnemus pro populo nostro et civitate dei nostri: dominus autem faciet quod bonum est in conspectu suo.	2020-04-20	Liber_Secundus_Regum
1100000183	iniit itaque ioab, et populus qui erat cum eo, certamen contra syros: qui statim fugerunt a facie eius.	2020-04-20	Liber_Secundus_Regum
1100000184	filii autem ammon videntes quia fugissent syri, fugerunt et ipsi a facie abisai, et ingressi sunt civitatem: reversusque est ioab a filiis ammon, et venit ierusalem.	2020-04-20	Liber_Secundus_Regum
1100000185	videntes igitur syri quoniam corruissent coram israel, congregati sunt pariter.	2020-04-20	Liber_Secundus_Regum
1100000186	misitque adarezer, et eduxit syros qui erant trans fluvium, et adduxit eorum exercitum: sobach autem, magister militiae adarezer, erat princeps eorum.	2020-04-20	Liber_Secundus_Regum
1100000187	quod cum nuntiatum esset david, contraxit omnem israelem, et transivit iordanem, venitque in helam: et direxerunt aciem syri ex adverso david, et pugnaverunt contra eum.	2020-04-20	Liber_Secundus_Regum
1100000188	fugeruntque syri a facie israel, et occidit david de syris septingentos currus, et quadraginta millia equitum: et sobach principem militiae percussit, qui statim mortuus est.	2020-04-20	Liber_Secundus_Regum
1100000189	videntes autem universi reges qui erant in praesidio adarezer, se victos esse ab israel, expaverunt, et fugerunt quinquaginta et octo millia coram israel.  et fecerunt pacem cum israel, et servierunt eis: timueruntque syri auxilium praebere ultra filiis ammon.	2020-04-20	Liber_Secundus_Regum
1100000190	caput 11 factum est autem, vertente anno, eo tempore quo solent reges ad bella procedere, misit david ioab, et servos suos cum eo, et universum israel, et vastaverunt filios ammon, et obsederunt rabba: david autem remansit in ierusalem.	2020-04-20	Liber_Secundus_Regum
1100000191	dum haec agerentur, accidit ut surgeret david de strato suo post meridiem, et deambularet in solario domus regiae: viditque mulierem se lavantem ex adverso super solarium suum: erat autem mulier pulchra valde.	2020-04-20	Liber_Secundus_Regum
1100000192	misit ergo rex, et requisivit quae esset mulier.  nuntiatumque est ei quod ipsa esset bethsabee filia eliam, uxor uriae hethaei.	2020-04-20	Liber_Secundus_Regum
1100000193	missis itaque david nuntiis, tulit eam: quae cum ingressa esset ad illum, dormivit cum ea: statimque sanctificata est ab immunditia sua,et reversa est domum suam concepto foetu.  mittensque nuntiavit david, et ait: concepi.	2020-04-20	Liber_Secundus_Regum
1100000194	misit autem david ad ioab, dicens: mitte ad me uriam hethaeum.  misitque ioab uriam ad david.	2020-04-20	Liber_Secundus_Regum
1100000195	et venit urias ad david.  quaesivitque david quam recte ageret ioab et populus, et quomodo administraretur bellum.	2020-04-20	Liber_Secundus_Regum
1100000196	et dixit david ad uriam: vade in domum tuam, et lava pedes tuos.  et egressus est urias de domo regis, secutusque est eum cibus regius.	2020-04-20	Liber_Secundus_Regum
1100000197	dormivit autem urias ante portam domus regiae cum aliis servis domini sui, et non descendit ad domum suam.	2020-04-20	Liber_Secundus_Regum
1100000198	nuntiatumque est david a dicentibus: non ivit urias in domum suam.  et ait david ad uriam: numquid non de via venisti?  quare non descendisti in domum tuam? et ait urias ad david: arca dei et israel et iuda habitant in papilionibus, et dominus meus ioab et servi domini mei super faciem terrae manent: et ego ingrediar domum meam, ut comedam et bibam, et dormiam cum uxore mea?  per salutem tuam, et per salutem animae tuae, non faciam rem hanc.	2020-04-20	Liber_Secundus_Regum
1100000199	ait ergo david ad uriam: mane hic etiam hodie, et cras dimittam te.  mansit urias in ierusalem in die illa et altera:et vocavit eum david ut comederet coram se et biberet, et inebriavit eum: qui egressus vespere, dormivit in strato suo cum servis domini sui, et in domum suam non descendit.	2020-04-20	Liber_Secundus_Regum
1100000200	factum est ergo mane, et scripsit david epistolam ad ioab: misitque per manum uriae,scribens in epistola: ponite uriam ex adverso belli, ubi fortissimum est praelium: et derelinquite eum, ut percussus intereat.	2020-04-20	Liber_Secundus_Regum
1100000201	igitur cum ioab obsideret urbem, posuit uriam in loco ubi sciebat viros esse fortissimos.	2020-04-20	Liber_Secundus_Regum
1100000202	egressique viri de civitate, bellabant adversum ioab, et ceciderunt de populo servorum david, et mortuus est etiam urias hethaeus.	2020-04-20	Liber_Secundus_Regum
1100000203	misit itaque ioab, et nuntiavit david omnia verba praelii:praecepitque nuntio, dicens: cum compleveris universos sermones belli ad regem,si eum videris indignari, et dixerit: quare accessistis ad murum, ut praeliaremini?  an ignorabatis quod multa desuper ex muro tela mittantur? quis percussit abimelech filium ierobaal?  nonne mulier misit super eum fragmen molae de muro, et interfecit eum in thebes?  quare iuxta murum accessistis?  dices: etiam servus tuus urias hethaeus occubuit.	2020-04-20	Liber_Secundus_Regum
1100000204	abiit ergo nuntius, et venit, et narravit david omnia quae ei praeceperat ioab.	2020-04-20	Liber_Secundus_Regum
1100000205	et dixit nuntius ad david: praevaluerunt adversum nos viri, et egressi sunt ad nos in agrum: nos autem facto impetu persecuti eos sumus usque ad portam civitatis.	2020-04-20	Liber_Secundus_Regum
1100000206	et direxerunt iacula sagittarii ad servos tuos ex muro desuper, mortuique sunt de servis regis: quin etiam servus tuus urias hethaeus mortuus est.	2020-04-20	Liber_Secundus_Regum
1100000207	et dixit david ad nuntium: haec dices ioab: non te frangat ista res: varius enim eventus est belli, nunc hunc, et nunc illum consumit gladius: conforta bellatores tuos adversus urbem ut destruas eam, et exhortare eos.	2020-04-20	Liber_Secundus_Regum
1100000208	audivit autem uxor uriae quod mortuus esset urias vir suus, et planxit eum.	2020-04-20	Liber_Secundus_Regum
1100000209	transacto autem luctu, misit david, et introduxit eam in domum suam, et facta est ei uxor, peperitque ei filium: et displicuit verbum hoc quod fecerat david, coram domino.	2020-04-20	Liber_Secundus_Regum
1100000210	caput 12 misit ergo dominus nathan ad david: qui cum venisset ad eum, dixit ei: duo viri erant in civitate una, unus dives, et alter pauper.	2020-04-20	Liber_Secundus_Regum
1100000211	dives habebat oves et boves plurimos valde.	2020-04-20	Liber_Secundus_Regum
1100000212	pauper autem nihil habebat omnino, praeter ovem unam parvulam quam emerat et nutrierat, et quae creverat apud eum cum filiis eius simul, de pane illius comedens, et de calice eius bibens, et in sinu illius dormiens: eratque illi sicut filia.	2020-04-20	Liber_Secundus_Regum
1100000213	cum autem peregrinus quidam venisset ad divitem, parcens ille sumere de ovibus et de bobus suis, ut exhiberet convivium peregrino illi qui venerat ad se, tulit ovem viri pauperis, et praeparavit cibos homini qui venerat ad se.	2020-04-20	Liber_Secundus_Regum
1100000214	iratus autem indignatione david adversus hominem illum nimis, dixit ad nathan: vivit dominus, quoniam filius mortis est vir qui fecit hoc.	2020-04-20	Liber_Secundus_Regum
1100000215	ovem reddet in quadruplum, eo quod fecerit verbum istud, et non pepercerit.	2020-04-20	Liber_Secundus_Regum
1100000216	dixit autem nathan ad david: tu es ille vir.  haec dicit dominus deus israel: ego unxi te in regem super israel, et ego erui te de manu saul,et dedi tibi domum domini tui, et uxores domini tui in sinu tuo, dedique tibi domum israel et iuda: et si parva sunt ista, adiiciam tibi multo maiora.	2020-04-20	Liber_Secundus_Regum
1100000217	quare ergo contempsisti verbum domini, ut faceres malum in conspectu meo?  uriam hethaeum percussisti gladio, et uxorem illius accepisti in uxorem tibi, et interfecisti eum gladio filiorum ammon.	2020-04-20	Liber_Secundus_Regum
1100000218	quam ob rem non recedet gladius de domo tua usque in sempiternum, eo quod despexeris me, et tuleris uxorem uriae hethaei ut esset uxor tua.	2020-04-20	Liber_Secundus_Regum
1100000219	itaque haec dicit dominus: ecce ego suscitabo super te malum de domo tua, et tollam uxores tuas in oculis tuis, et dabo proximo tuo: et dormiet cum uxoribus tuis in oculis solis huius.	2020-04-20	Liber_Secundus_Regum
1100000220	tu enim fecisti abscondite: ego autem faciam verbum istud in conspectu omnis israel, et in conspectu solis.	2020-04-20	Liber_Secundus_Regum
1100000221	et dixit david ad nathan: peccavi domino.  dixitque nathan ad david: dominus quoque transtulit peccatum tuum: non morieris.	2020-04-20	Liber_Secundus_Regum
1100000222	verumtamen quoniam blasphemare fecisti inimicos domini, propter verbum hoc, filius qui natus est tibi, morte morietur.	2020-04-20	Liber_Secundus_Regum
1100000223	et reversus est nathan in domum suam.  percussit quoque dominus parvulum quem pepererat uxor uriae david, et desperatus est.	2020-04-20	Liber_Secundus_Regum
1100000224	deprecatusque est david dominum pro parvulo: et ieiunavit david ieiunio, et ingressus seorsum, iacuit super terram.	2020-04-20	Liber_Secundus_Regum
1100000225	venerunt autem seniores domus eius, cogentes eum ut surgeret de terra: qui noluit, nec comedit cum eis cibum.	2020-04-20	Liber_Secundus_Regum
1100000226	accidit autem die septima ut moreretur infans: timueruntque servi david nuntiare ei quod mortuus esset parvulus: dixerunt enim: ecce cum parvulus adhuc viveret, loquebamur ad eum, et non audiebat vocem nostram: quanto magis si dixerimus: mortuus est puer, se affliget? cum ergo david vidisset servos suos mussitantes, intellexit quod mortuus esset infantulus: dixitque ad servos suos: num mortuus est puer?  qui responderunt ei: mortuus est.	2020-04-20	Liber_Secundus_Regum
1100000227	surrexit ergo david de terra, et lotus unctusque est: cumque mutasset vestem, ingressus est domum domini: et adoravit, et venit in domum suam, petivitque ut ponerent ei panem, et comedit.	2020-04-20	Liber_Secundus_Regum
1100000228	dixerunt autem ei servi sui: quis est sermo quem fecisti?  propter infantem, cum adhuc viveret, ieiunasti et flebas: mortuo autem puero, surrexisti, et comedisti panem.	2020-04-20	Liber_Secundus_Regum
1100000229	qui ait: propter infantem, dum adhuc viveret, ieiunavi et flevi: dicebam enim: quis scit si forte donet eum mihi dominus, et vivat infans? nunc autem quia mortuus est, quare ieiunem?  numquid potero revocare eum amplius?  ego vadam magis ad eum: ille vero non revertetur ad me.	2020-04-20	Liber_Secundus_Regum
1100000230	et consolatus est david bethsabee uxorem suam, ingressusque ad eam dormivit cum ea: quae genuit filium, et vocavit nomen eius salomon: et dominus dilexit eum.	2020-04-20	Liber_Secundus_Regum
1100000231	misitque in manu nathan prophetae, et vocavit nomen eius, amabilis domino, eo quod diligeret eum dominus.	2020-04-20	Liber_Secundus_Regum
1100000232	igitur pugnabat ioab contra rabbath filiorum ammon, et expugnabat urbem regiam.	2020-04-20	Liber_Secundus_Regum
1100000233	misitque ioab nuntios ad david, dicens: dimicavi adversum rabbath, et capienda est urbs aquarum.	2020-04-20	Liber_Secundus_Regum
1100000234	nunc igitur congrega reliquam partem populi, et obside civitatem, et cape eam: ne cum a me vastata fuerit urbs, nomini meo ascribatur victoria.	2020-04-20	Liber_Secundus_Regum
1100000235	congregavit itaque david omnem populum, et profectus est adversum rabbath: cumque dimicasset, cepit eam.	2020-04-20	Liber_Secundus_Regum
1100000236	et tulit diadema regis eorum de capite eius, pondo auri talentum, habens gemmas pretiosissimas: et impositum est super caput david.  sed et praedam civitatis asportavit multam valde:populum quoque eius adducens serravit, et circumegit super eos ferrata carpenta: divisitque cultris, et traduxit in typo laterum: sic fecit universis civitatibus filiorum ammon.  et reversus est david et omnis exercitus in ierusalem.	2020-04-20	Liber_Secundus_Regum
1100000237	caput 13 factum est autem post haec ut absalom filii david sororem speciosissimam, vocabulo thamar, adamaret amnon filius david,et deperiret eam valde, ita ut propter amorem eius aegrotaret: quia cum esset virgo, difficile ei videbatur ut quippiam inhoneste ageret cum ea.	2020-04-20	Liber_Secundus_Regum
1100000238	erat autem amnon amicus nomine ionadab, filius semmaa fratris david, vir prudens valde.	2020-04-20	Liber_Secundus_Regum
1100000239	qui dixit ad eum: quare sic attenuaris macie, fili regis, per singulos dies?  cur non indicas mihi?  dixitque ei amnon: thamar sororem fratris mei absalom amo.	2020-04-20	Liber_Secundus_Regum
1100000240	cui respondit ionadab: cuba super lectum tuum, et languorem simula: cumque venerit pater tuus ut visitet te, dic ei: veniat, oro, thamar soror mea, ut det mihi cibum, et faciat pulmentum, ut comedam de manu eius.	2020-04-20	Liber_Secundus_Regum
1100000241	accubuit itaque amnon, et quasi aegrotare coepit: cumque venisset rex ad visitandum eum, ait amnon ad regem: veniat, obsecro, thamar soror mea, ut faciat in oculis meis duas sorbitiunculas, et cibum capiam de manu eius.	2020-04-20	Liber_Secundus_Regum
1100000242	misit ergo david ad thamar domum, dicens: veni in domum amnon fratris tui, et fac ei pulmentum.	2020-04-20	Liber_Secundus_Regum
1100000243	venitque thamar in domum amnon fratris sui: ille autem iacebat.  quae tollens farinam commiscuit, et liquefaciens, in oculis eius coxit sorbitiunculas.	2020-04-20	Liber_Secundus_Regum
1100000244	tollensque quod coxerat, effudit, et posuit coram eo, et noluit comedere: dixitque amnon: eiicite universos a me.  cumque eiecissent omnes,dixit amnon ad thamar: infer cibum in conclave, ut vescar de manu tua.  tulit ergo thamar sorbitiunculas quas fecerat, et intulit ad amnon fratrem suum in conclave.	2020-04-20	Liber_Secundus_Regum
1100000245	cumque obtulisset ei cibum, apprehendit eam, et ait: veni, cuba mecum, soror mea.	2020-04-20	Liber_Secundus_Regum
1100000246	quae respondit ei: noli frater mi, noli opprimere me: neque enim hoc fas est in israel: noli facere stultitiam hanc.	2020-04-20	Liber_Secundus_Regum
1100000247	ego enim ferre non potero opprobrium meum, et tu eris quasi unus de insipientibus in israel: quin potius loquere ad regem, et non negabit me tibi.	2020-04-20	Liber_Secundus_Regum
1100000248	noluit autem acquiescere precibus eius, sed praevalens viribus oppressit eam, et cubavit cum ea.	2020-04-20	Liber_Secundus_Regum
1100000249	et exosam eam habuit amnon odio magno nimis: ita ut maius esset odium quo oderat eam, amore quo ante dilexerat.  dixitque ei amnon: surge, et vade.	2020-04-20	Liber_Secundus_Regum
1100000250	quae respondit ei: maius est hoc malum quod nunc agis adversum me, quam quod ante fecisti, expellens me.  et noluit audire eam:sed vocato puero qui ministrabat ei, dixit: eiice hanc a me foras, et claude ostium post eam.	2020-04-20	Liber_Secundus_Regum
1100000251	quae induta erat talari tunica: huiuscemodi enim filiae regis virgines vestibus utebantur.  eiecit itaque eam minister illius foras: clausitque fores post eam.	2020-04-20	Liber_Secundus_Regum
1100000252	quae aspergens cinerem capiti suo, scissa talari tunica, impositisque manibus super caput suum, ibat ingrediens, et clamans.	2020-04-20	Liber_Secundus_Regum
1100000253	dixit autem ei absalom frater suus: numquid amnon frater tuus concubuit tecum?  sed nunc soror, tace: frater tuus est: neque affligas cor tuum pro hac re.  mansit itaque thamar contabescens in domo absalom fratris sui.	2020-04-20	Liber_Secundus_Regum
1100000254	cum autem audisset rex david verba haec, contristatus est valde: et noluit contristare spiritum amnon filii sui, quoniam diligebat eum, quia primogenitus erat ei.	2020-04-20	Liber_Secundus_Regum
1100000255	porro non est locutus absalom ad amnon nec malum nec bonum: oderat enim absalom amnon, eo quod violasset thamar sororem suam.	2020-04-20	Liber_Secundus_Regum
1100000256	factum est autem post tempus biennii ut tonderentur oves absalom in baalhasor, quae est iuxta ephraim: et vocavit absalom omnes filios regis,venitque ad regem, et ait ad eum: ecce tondentur oves servi tui: veniat, oro, rex cum servis suis ad servum suum.	2020-04-20	Liber_Secundus_Regum
1100000257	dixitque rex ad absalom: noli fili mi, noli rogare ut veniamus omnes et gravemus te.  cum autem cogeret eum, et noluisset ire, benedixit ei.	2020-04-20	Liber_Secundus_Regum
1100000258	et ait absalom: si non vis venire, veniat, obsecro, nobiscum saltem amnon frater meus.  dixitque ad eum rex: non est necesse ut vadat tecum.	2020-04-20	Liber_Secundus_Regum
1100000259	coegit itaque absalom eum, et dimisit cum eo amnon et universos filios regis.  feceratque absalom convivium quasi convivium regis.	2020-04-20	Liber_Secundus_Regum
1100000260	praeceperat autem absalom pueris suis, dicens: observate cum temulentus fuerit amnon vino, et dixero vobis: percutite eum, et interficite: nolite timere: ego enim sum qui praecipio vobis: roboramini, et estote viri fortes.	2020-04-20	Liber_Secundus_Regum
1100000261	fecerunt ergo pueri absalom adversum amnon sicut praeceperat eis absalom.  surgentesque omnes filii regis ascenderunt singuli mulas suas, et fugerunt.	2020-04-20	Liber_Secundus_Regum
1100000262	cumque adhuc pergerent in itinere, fama pervenit ad david, dicens: percussit absalom omnes filios regis, et non remansit ex eis saltem unus.	2020-04-20	Liber_Secundus_Regum
1100000263	surrexit itaque rex, et scidit vestimenta sua, et cecidit super terram: et omnes servi illius qui assistebant ei, sciderunt vestimenta sua.	2020-04-20	Liber_Secundus_Regum
1100000264	respondens autem ionadab filius semmaa fratris david, dixit: ne aestimet dominus meus rex quod omnes pueri filii regis occisi sint: amnon solus mortuus est, quoniam in ore absalom erat positus ex die qua oppressit thamar sororem eius.	2020-04-20	Liber_Secundus_Regum
1100000265	nunc ergo ne ponat dominus meus rex super cor suum verbum istud, dicens: omnes filii regis occisi sunt: quoniam amnon solus mortuus est.	2020-04-20	Liber_Secundus_Regum
1100000266	fugit autem absalom.  et elevavit puer speculator oculos suos, et aspexit: et ecce populus multus veniebat per iter devium ex latere montis.	2020-04-20	Liber_Secundus_Regum
1100000267	dixit autem ionadab ad regem: ecce filii regis adsunt: iuxta verbum servi tui, sic factum est.	2020-04-20	Liber_Secundus_Regum
1100000268	cumque cessasset loqui, apparuerunt et filii regis: et intrantes levaverunt vocem suam, et fleverunt: sed et rex et omnes servi eius fleverunt ploratu magno nimis.	2020-04-20	Liber_Secundus_Regum
1100000269	porro absalom fugiens abiit ad tholomai filium ammiud regem gessur.  luxit ergo david filium suum cunctis diebus.	2020-04-20	Liber_Secundus_Regum
1100000270	absalom autem cum fugisset, et venisset in gessur, fuit ibi tribus annis.	2020-04-20	Liber_Secundus_Regum
1100000271	cessavitque rex david persequi absalom, eo quod consolatus esset super amnon interitu.	2020-04-20	Liber_Secundus_Regum
1100000272	caput 14 intelligens autem ioab filius sarviae quod cor regis versum esset ad absalom,misit thecuam, et tulit inde mulierem sapientem: dixitque ad eam: lugere te simula, et induere veste lugubri, et ne ungaris oleo, ut sis quasi mulier iam plurimo tempore lugens mortuum:et ingredieris ad regem, et loqueris ad eum sermones huiuscemodi.  posuit autem ioab verba in ore eius.	2020-04-20	Liber_Secundus_Regum
1100000273	itaque cum ingressa fuisset mulier thecuitis ad regem, cecidit coram eo super terram, et adoravit, et dixit: serva me, rex.	2020-04-20	Liber_Secundus_Regum
1100000274	et ait ad eam rex: quid causae habes?  quae respondit: heu, mulier vidua ego sum: mortuus est enim vir meus.	2020-04-20	Liber_Secundus_Regum
1100000275	et ancillae tuae erant duo filii: qui rixati sunt adversum se in agro, nullusque erat qui eos prohibere posset: et percussit alter alterum, et interfecit eum.	2020-04-20	Liber_Secundus_Regum
1100000276	et ecce consurgens universa cognatio adversum ancillam tuam, dicit: trade eum qui percussit fratrem suum, ut occidamus eum pro anima fratris sui quem interfecit, et deleamus haeredem: et quaerunt extinguere scintillam meam quae relicta est, ut non supersit viro meo nomen, et reliquiae super terram.	2020-04-20	Liber_Secundus_Regum
1100000277	et ait rex ad mulierem: vade in domum tuam, et ego iubebo pro te.	2020-04-20	Liber_Secundus_Regum
1100000278	dixitque mulier thecuitis ad regem: in me, domine mi rex, sit iniquitas, et in domum patris mei: rex autem et thronus eius sit innocens.	2020-04-20	Liber_Secundus_Regum
1100000279	et ait rex: qui contradixerit tibi, adduc eum ad me, et ultra non addet ut tangat te.	2020-04-20	Liber_Secundus_Regum
1100000280	quae ait: recordetur rex domini dei sui, ut non multiplicentur proximi sanguinis ad ulciscendum, et nequaquam interficiant filium meum.  qui ait: vivit dominus, quia non cadet de capillis filii tui super terram.	2020-04-20	Liber_Secundus_Regum
1100000281	dixit ergo mulier: loquatur ancilla tua ad dominum meum regem verbum.  et ait: loquere.	2020-04-20	Liber_Secundus_Regum
1100000282	dixitque mulier: quare cogitasti huiuscemodi rem contra populum dei, et locutus est rex verbum istud, ut peccet, et non reducat eiectum suum? omnes morimur, et quasi aquae dilabimur in terram, quae non revertuntur: nec vult deus perire animam, sed retractat cogitans ne penitus pereat qui abiectus est.	2020-04-20	Liber_Secundus_Regum
1100000283	nunc igitur veni, ut loquar ad dominum meum regem verbum hoc, praesente populo.  et dixit ancilla tua: loquar ad regem, si quomodo faciat rex verbum ancillae suae.	2020-04-20	Liber_Secundus_Regum
1100000284	et audivit rex, ut liberaret ancillam suam de manu omnium qui volebant de haereditate dei delere me, et filium meum simul.	2020-04-20	Liber_Secundus_Regum
1100000285	dicat ergo ancilla tua, ut fiat verbum domini mei regis sicut sacrificium.  sicut enim angelus dei, sic est dominus meus rex, ut nec benedictione, nec maledictione moveatur: unde et dominus deus tuus est tecum.	2020-04-20	Liber_Secundus_Regum
1100000286	et respondens rex, dixit ad mulierem: ne abscondas a me verbum quod te interrogo.  dixitque ei mulier: loquere, domine mi rex.	2020-04-20	Liber_Secundus_Regum
1100000287	et ait rex: numquid manus ioab tecum est in omnibus istis?  respondit mulier, et ait: per salutem animae tuae, domine mi rex, nec ad sinistram, nec ad dexteram est ex omnibus his quae locutus est dominus meus rex: servus enim tuus ioab, ipse praecepit mihi, et ipse posuit in os ancillae tuae omnia verba haec.	2020-04-20	Liber_Secundus_Regum
1100000288	ut verterem figuram sermonis huius, servus tuus ioab praecepit istud: tu autem, domine mi rex, sapiens es, sicut habet sapientiam angelus dei, ut intelligas omnia super terram.	2020-04-20	Liber_Secundus_Regum
1100000289	et ait rex ad ioab: ecce placatus feci verbum tuum: vade ergo, et revoca puerum absalom.	2020-04-20	Liber_Secundus_Regum
1100000290	cadensque ioab super faciem suam in terram, adoravit, et benedixit regi: et dixit ioab: hodie intellexit servus tuus quia inveni gratiam in oculis tuis, domine mi rex: fecisti enim sermonem servi tui.	2020-04-20	Liber_Secundus_Regum
1100000291	surrexit ergo ioab et abiit in gessur, et adduxit absalom in ierusalem.	2020-04-20	Liber_Secundus_Regum
1100000292	dixit autem rex: revertatur in domum suam, et faciem meam non videat.  reversus est itaque absalom in domum suam, et faciem regis non vidit.	2020-04-20	Liber_Secundus_Regum
1100000293	porro sicut absalom, vir non erat pulcher in omni israel, et decorus nimis: a vestigio pedis usque ad verticem non erat in eo ulla macula.	2020-04-20	Liber_Secundus_Regum
1100000294	et quando tondebat capillum (semel autem in anno tondebatur, quia gravabat eum caesaries), ponderabat capillos capitis sui ducentis siclis, pondere publico.	2020-04-20	Liber_Secundus_Regum
1100000295	nati sunt autem absalom filii tres, et filia una nomine thamar, elegantis formae.	2020-04-20	Liber_Secundus_Regum
1100000296	mansitque absalom in ierusalem duobus annis, et faciem regis non vidit.	2020-04-20	Liber_Secundus_Regum
1100000297	misit itaque ad ioab, ut mitteret eum ad regem: qui noluit venire ad eum.  cumque secundo misisset, et ille noluisset venire ad eum,dixit servis suis: scitis agrum ioab iuxta agrum meum, habentem messem hordei: ite igitur, et succendite eum igni.  succenderunt ergo servi absalom segetem igni.  et venientes servi ioab, scissis vestibus suis, dixerunt: succenderunt servi absalom partem agri igni.	2020-04-20	Liber_Secundus_Regum
1100000298	surrexitque ioab, et venit ad absalom in domum eius, et dixit: quare succenderunt servi tui segetem meam igni? et respondit absalom ad ioab: misi ad te obsecrans ut venires ad me, et mitterem te ad regem, et diceres ei: quare veni de gessur?  melius mihi erat ibi esse: obsecro ergo ut videam faciem regis: quod si memor est iniquitatis meae, interficiat me.	2020-04-20	Liber_Secundus_Regum
1100000299	ingressus itaque ioab ad regem, nuntiavit ei omnia: vocatusque est absalom, et intravit ad regem, et adoravit super faciem terrae coram eo: osculatusque est rex absalom.	2020-04-20	Liber_Secundus_Regum
1100000300	caput 15 igitur post haec fecit sibi absalom currus, et equites, et quinquaginta viros qui praecederent eum.	2020-04-20	Liber_Secundus_Regum
1100000301	et mane consurgens absalom, stabat iuxta introitum portae, et omnem virum qui habebat negotium ut veniret ad regis iudicium, vocabat absalom ad se, et dicebat: de qua civitate es tu?  qui respondens aiebat: ex una tribu israel ego sum servus tuus.	2020-04-20	Liber_Secundus_Regum
1100000302	respondebatque ei absalom: videntur mihi sermones tui boni et iusti, sed non est qui te audiat constitutus a rege.  dicebatque absalom:quis me constituat iudicem super terram, ut ad me veniant omnes qui habent negotium, et iuste iudicem? sed et cum accederet ad eum homo ut salutaret illum, extendebat manum suam, et apprehendens osculabatur eum.	2020-04-20	Liber_Secundus_Regum
1100000303	faciebatque hoc omni israel venienti ad iudicium ut audiretur a rege, et sollicitabat corda virorum israel.	2020-04-20	Liber_Secundus_Regum
1100000304	post quadraginta autem annos, dixit absalom ad regem david: vadam, et reddam vota mea quae vovi domino in hebron.	2020-04-20	Liber_Secundus_Regum
1100000305	vovens enim vovit servus tuus cum esset in gessur syriae, dicens: si reduxerit me dominus in ierusalem, sacrificabo domino.	2020-04-20	Liber_Secundus_Regum
1100000306	dixitque ei rex david: vade in pace.  et surrexit, et abiit in hebron.	2020-04-20	Liber_Secundus_Regum
1100000307	misit autem absalom exploratores in universas tribus israel, dicens: statim ut audieritis clangorem buccinae, dicite: regnavit absalom in hebron.	2020-04-20	Liber_Secundus_Regum
1100000308	porro cum absalom ierunt ducenti viri de ierusalem vocati, euntes simplici corde, et causam penitus ignorantes.	2020-04-20	Liber_Secundus_Regum
1100000309	accersivit quoque absalom achitophel gilonitem consiliarium david, de civitate sua gilo.  cumque immolaret victimas, facta est coniuratio valida, populusque concurrens augebatur cum absalom.	2020-04-20	Liber_Secundus_Regum
1100000310	venit igitur nuntius ad david, dicens: toto corde universus israel sequitur absalom.	2020-04-20	Liber_Secundus_Regum
1100000311	et ait david servis suis qui erant cum eo in ierusalem: surgite, fugiamus: neque enim erit nobis effugium a facie absalom: festinate egredi, ne forte veniens occupet nos, et impellat super nos ruinam, et percutiat civitatem in ore gladii.	2020-04-20	Liber_Secundus_Regum
1100000312	dixeruntque servi regis ad eum: omnia quaecumque praeceperit dominus noster rex, libenter exequemur servi tui.	2020-04-20	Liber_Secundus_Regum
1100000313	egressus est ergo rex et universa domus eius pedibus suis: et dereliquit rex decem mulieres concubinas ad custodiendam domum.	2020-04-20	Liber_Secundus_Regum
1100000314	egressusque rex et omnis israel pedibus suis, stetit procul a domo:et universi servi eius ambulabant iuxta eum, et legiones cerethi, et phelethi, et omnes gethaei, pugnatores validi, sexcenti viri qui secuti eum fuerant de geth pedites, praecedebant regem.	2020-04-20	Liber_Secundus_Regum
1100000315	dixit autem rex ad ethai gethaeum: cur venis nobiscum?  revertere, et habita cum rege, quia peregrinus es, et egressus es de loco tuo.	2020-04-20	Liber_Secundus_Regum
1100000316	heri venisti, et hodie compelleris nobiscum egredi?  ego autem vadam quo iturus sum: revertere, et reduc tecum fratres tuos, et dominus faciet tecum misericordiam et veritatem, quia ostendisti gratiam et fidem.	2020-04-20	Liber_Secundus_Regum
1100000317	et respondit ethai regi dicens: vivit dominus, et vivit dominus meus rex, quoniam in quocumque loco fueris, domine mi rex, sive in morte, sive in vita, ibi erit servus tuus.	2020-04-20	Liber_Secundus_Regum
1100000318	et ait david ethai: veni, et transi.  et transivit ethai gethaeus, et omnes viri qui cum eo erant, et reliqua multitudo.	2020-04-20	Liber_Secundus_Regum
1100000319	omnesque flebant voce magna, et universus populus transibat: rex quoque transgrediebatur torrentem cedron, et cunctus populus incedebat contra viam quae respicit ad desertum.	2020-04-20	Liber_Secundus_Regum
1100000320	venit autem et sadoc sacerdos, et universi levitae cum eo, portantes arcam foederis dei: et deposuerunt arcam dei.  et ascendit abiathar, donec expletus esset omnis populus qui egressus fuerat de civitate.	2020-04-20	Liber_Secundus_Regum
1100000321	et dixit rex ad sadoc: reporta arcam dei in urbem: si invenero gratiam in oculis domini, reducet me, et ostendet mihi eam, et tabernaculum suum.	2020-04-20	Liber_Secundus_Regum
1100000322	si autem dixerit mihi: non places: praesto sum: faciat quod bonum est coram se.	2020-04-20	Liber_Secundus_Regum
1100000323	et dixit rex ad sadoc sacerdotem: o videns, revertere in civitatem in pace: et achimaas filius tuus, et ionathas filius abiathar, duo filii vestri, sint vobiscum.	2020-04-20	Liber_Secundus_Regum
1100000324	ecce ego abscondar in campestribus deserti, donec veniat sermo a vobis indicans mihi.	2020-04-20	Liber_Secundus_Regum
1100000325	reportaverunt ergo sadoc et abiathar arcam dei in ierusalem, et manserunt ibi.	2020-04-20	Liber_Secundus_Regum
1100000326	porro david ascendebat clivum olivarum, scandens et flens, nudis pedibus incedens, et operto capite: sed et omnis populus qui erat cum eo, operto capite ascendebat plorans.	2020-04-20	Liber_Secundus_Regum
1100000327	nuntiatum est autem david quod et achitophel esset in coniuratione cum absalom: dixitque david: infatua, quaeso, domine, consilium achitophel.	2020-04-20	Liber_Secundus_Regum
1100000328	cumque ascenderet david summitatem montis in quo adoraturus erat dominum, ecce occurrit ei chusai arachites, scissa veste, et terra pleno capite.	2020-04-20	Liber_Secundus_Regum
1100000329	et dixit ei david: si veneris mecum, eris mihi oneri:si autem in civitatem revertaris, et dixeris absalom: servus tuus sum, rex: sicut fui servus patris tui, sic ero servus tuus: dissipabis consilium achitophel.	2020-04-20	Liber_Secundus_Regum
1100000330	habes autem tecum sadoc et abiathar sacerdotes: et omne verbum quodcumque audieris de domo regis, indicabis sadoc et abiathar sacerdotibus.	2020-04-20	Liber_Secundus_Regum
1100000331	sunt autem cum eis duo filii eorum achimaas filius sadoc, et ionathas filius abiathar: et mittetis per eos ad me omne verbum quod audieritis.	2020-04-20	Liber_Secundus_Regum
1100000332	veniente ergo chusai amico david in civitatem, absalom quoque ingressus est ierusalem.	2020-04-20	Liber_Secundus_Regum
1100000333	caput 16 cumque david transisset paululum montis verticem, apparuit siba puer miphiboseth in occursum eius, cum duobus asinis, qui onerati erant ducentis panibus, et centum alligaturis uvae passae, et centum massis palatharum, et utre vini.	2020-04-20	Liber_Secundus_Regum
1100000334	et dixit rex sibae: quid sibi volunt haec?  responditque siba: asini, domesticis regis ut sedeant: panes et palathae ad vescendum pueris tuis: vinum autem ut bibat siquis defecerit in deserto.	2020-04-20	Liber_Secundus_Regum
1100000335	et ait rex: ubi est filius domini tui?  responditque siba regi: remansit in ierusalem, dicens: hodie restituet mihi domus israel regnum patris mei.	2020-04-20	Liber_Secundus_Regum
1100000336	et ait rex sibae: tua sint omnia quae fuerunt miphiboseth.  dixitque siba: oro ut inveniam gratiam coram te, domine mi rex.	2020-04-20	Liber_Secundus_Regum
1100000337	venit ergo rex david usque bahurim: et ecce egrediebatur inde vir de cognatione domus saul, nomine semei, filius gera: procedebatque egrediens, et maledicebat,mittebatque lapides contra david et contra universos servos regis david: omnis autem populus, et universi bellatores, a dextro et a sinistro latere regis incedebant.	2020-04-20	Liber_Secundus_Regum
1100000338	ita autem loquebatur semei cum malediceret regi: egredere, egredere, vir sanguinum, et vir belial.	2020-04-20	Liber_Secundus_Regum
1100000339	reddidit tibi dominus universum sanguinem domus saul: quoniam invasisti regnum pro eo, et dedit dominus regnum in manu absalom filii tui: et ecce premunt te mala tua, quoniam vir sanguinum es.	2020-04-20	Liber_Secundus_Regum
1100000340	dixit autem abisai filius sarviae regi: quare maledicit canis hic mortuus domino meo regi?  vadam, et amputabo caput eius.	2020-04-20	Liber_Secundus_Regum
1100000341	et ait rex: quid mihi et vobis est, filii sarviae?  dimittite eum, ut maledicat: dominus enim praecepit ei ut malediceret david: et quis est qui audeat dicere quare sic fecerit? et ait rex abisai, et universis servis suis: ecce filius meus qui egressus est de utero meo, quaerit animam meam: quanto magis nunc filius iemini?  dimittite eum ut maledicat iuxta praeceptum domini:si forte respiciat dominus afflictionem meam, et reddat mihi dominus bonum pro maledictione hac hodierna.	2020-04-20	Liber_Secundus_Regum
1100000342	ambulabat itaque david et socii eius per viam cum eo.  semei autem per iugum montis ex latere contra illum gradiebatur, maledicens, et mittens lapides adversum eum, terramque spargens.	2020-04-20	Liber_Secundus_Regum
1100000343	venit itaque rex, et universus populus cum eo lassus, et refocillati sunt ibi.	2020-04-20	Liber_Secundus_Regum
1100000344	absalom autem et omnis populus eius ingressi sunt ierusalem, sed et achitophel cum eo.	2020-04-20	Liber_Secundus_Regum
1100000345	cum autem venisset chusai arachites amicus david ad absalom, locutus est ad eum: salve rex, salve rex.	2020-04-20	Liber_Secundus_Regum
1100000346	ad quem absalom: haec est, inquit, gratia tua ad amicum tuum?  quare non ivisti cum amico tuo? responditque chusai ad absalom: nequaquam: quia illius ero, quem elegit dominus, et omnis hic populus, et universus israel: et cum eo manebo.	2020-04-20	Liber_Secundus_Regum
1100000347	sed ut et hoc inferam, cui ego serviturus sum?  nonne filio regis?  sicut parui patri tuo, ita parebo et tibi.	2020-04-20	Liber_Secundus_Regum
1100000348	dixit autem absalom ad achitophel: inite consilium quid agere debeamus.	2020-04-20	Liber_Secundus_Regum
1100000349	et ait achitophel ad absalom: ingredere ad concubinas patris tui, quas dimisit ad custodiendam domum: ut cum audierit omnis israel quod foedaveris patrem tuum, roborentur tecum manus eorum.	2020-04-20	Liber_Secundus_Regum
1100000350	tetenderunt ergo absalom tabernaculum in solario, ingressusque est ad concubinas patris sui coram universo israel.	2020-04-20	Liber_Secundus_Regum
1100000351	consilium autem achitophel quod dabat in diebus illis, quasi si quis consuleret deum: sic erat omne consilium achitophel, et cum esset cum david, et cum esset cum absalom.	2020-04-20	Liber_Secundus_Regum
1100000352	caput 17 dixit ergo achitophel ad absalom: eligam mihi duodecim millia virorum, et consurgens persequar david hac nocte.	2020-04-20	Liber_Secundus_Regum
1100000353	et irruens super eum (quippe qui lassus est, et solutis manibus), percutiam eum: cumque fugerit omnis populus qui cum eo est, percutiam regem desolatum.	2020-04-20	Liber_Secundus_Regum
1100000354	et reducam universum populum, quomodo unus homo reverti solet: unum enim virum tu quaeris: et omnis populus erit in pace.	2020-04-20	Liber_Secundus_Regum
1100000355	placuitque sermo eius absalom, et cunctis maioribus natu israel.	2020-04-20	Liber_Secundus_Regum
1100000356	ait autem absalom: vocate chusai arachiten, et audiamus quid etiam ipse dicat.	2020-04-20	Liber_Secundus_Regum
1100000357	cumque venisset chusai ad absalom, ait absalom ad eum: huiuscemodi sermonem locutus est achitophel: facere debemus an non?  quod das consilium? et dixit chusai ad absalom: non est bonum consilium quod dedit achitophel hac vice.	2020-04-20	Liber_Secundus_Regum
1100000358	et rursum intulit chusai: tu nosti patrem tuum, et viros qui cum eo sunt, esse fortissimos et amaro animo, veluti si ursa raptis catulis in saltu saeviat: sed et pater tuus vir bellator est, nec morabitur cum populo.	2020-04-20	Liber_Secundus_Regum
1100000359	forsitan nunc latitat in foveis, aut in uno, quo voluerit, loco: et cum ceciderit unus quilibet in principio, audiet quicumque audierit, et dicet: facta est plaga in populo qui sequebatur absalom.	2020-04-20	Liber_Secundus_Regum
1100000360	et fortissimus quisque, cuius cor est quasi leonis, pavore solvetur: scit enim omnis populus israel fortem esse patrem tuum, et robustos omnes qui cum eo sunt.	2020-04-20	Liber_Secundus_Regum
1100000361	sed hoc mihi videtur rectum esse consilium.  congregetur ad te universus israel, a dan usque bersabee, quasi arena maris innumerabilis: et tu eris in medio eorum.	2020-04-20	Liber_Secundus_Regum
1100000362	et irruemus super eum in quocumque loco inventus fuerit, et operiemus eum, sicut cadere solet ros super terram: et non relinquemus de viris qui cum eo sunt, ne unum quidem.	2020-04-20	Liber_Secundus_Regum
1100000363	quod si urbem aliquam fuerit ingressus, circumdabit omnis israel civitati illi funes, et trahemus eam in torrentem, ut non reperiatur ne calculus quidem ex ea.	2020-04-20	Liber_Secundus_Regum
1100000364	dixitque absalom, et omnes viri israel: melius est consilium chusai arachitae, consilio achitophel: domini autem nutu dissipatum est consilium achitophel utile, ut induceret dominus super absalom malum.	2020-04-20	Liber_Secundus_Regum
1100000365	et ait chusai sadoc et abiathar sacerdotibus: hoc et hoc modo consilium dedit achitophel absalom et senioribus israel: et ego tale et tale dedi consilium.	2020-04-20	Liber_Secundus_Regum
1100000366	nunc ergo mittite cito, et nuntiate david, dicentes: ne moreris nocte hac in campestribus deserti, sed absque dilatione transgredere: ne forte absorbeatur rex, et omnis populus qui cum eo est.	2020-04-20	Liber_Secundus_Regum
1100000367	ionathas autem et achimaas stabant iuxta fontem rogel: abiit ancilla et nuntiavit eis.  et illi profecti sunt, ut referrent ad regem david nuntium: non enim poterant videri, aut introire civitatem.	2020-04-20	Liber_Secundus_Regum
1100000368	vidit autem eos quidam puer, et indicavit absalom: illi vero concito gradu ingressi sunt domum cuiusdam viri in bahurim, qui habebat puteum in vestibulo suo: et descenderunt in eum.	2020-04-20	Liber_Secundus_Regum
1100000369	tulit autem mulier, et expandit velamen super os putei, quasi siccans ptisanas: et sic latuit res.	2020-04-20	Liber_Secundus_Regum
1100000370	cumque venissent servi absalom in domum, ad mulierem dixerunt: ubi est achimaas et ionathas?  et respondit eis mulier: transierunt festinanter, gustata paululum aqua.  at hi qui quaerebant, cum non reperissent, reversi sunt in ierusalem.	2020-04-20	Liber_Secundus_Regum
1100000371	cumque abiissent, ascenderunt illi de puteo, et pergentes nuntiaverunt regi david, et dixerunt: surgite, et transite cito fluvium: quoniam huiuscemodi dedit consilium contra vos achitophel.	2020-04-20	Liber_Secundus_Regum
1100000372	surrexit ergo david, et omnis populus qui cum eo erat, et transierunt iordanem, donec dilucesceret: et ne unus quidem residuus fuit, qui non transisset fluvium.	2020-04-20	Liber_Secundus_Regum
1100000373	porro achitophel videns quod non fuisset factum consilium suum, stravit asinum suum, surrexitque, et abiit in domum suam et in civitatem suam: et disposita domo sua, suspendio interiit, et sepultus est in sepulchro patris sui.	2020-04-20	Liber_Secundus_Regum
1100000374	david autem venit in castra, et absalom transivit iordanem, ipse et omnes viri israel cum eo.	2020-04-20	Liber_Secundus_Regum
1100000375	amasam vero constituit absalom pro ioab super exercitum: amasa autem erat filius viri qui vocabatur ietra de iezraeli, qui ingressus est ad abigail filiam naas, sororem sarviae, quae fuit mater ioab.	2020-04-20	Liber_Secundus_Regum
1100000376	et castrametatus est israel cum absalom in terra galaad.	2020-04-20	Liber_Secundus_Regum
1100000377	cumque venisset david in castra, sobi filius naas de rabbath filiorum ammon, et machir filius ammihel de lodabar, et berzellai galaadites de rogelim,obtulerunt ei stratoria, et tapetia, et vasa fictilia, frumentum, et hordeum, et farinam, et polentam, et fabam, et lentem, et frixum cicer,et mel, et butyrum, oves, et pingues vitulos: dederuntque david, et populo qui cum eo erat, ad vescendum: suspicati enim sunt populum fame et siti fatigari in deserto.	2020-04-20	Liber_Secundus_Regum
1100000378	caput 18 igitur considerato david populo suo, constituit super eos tribunos et centuriones,et dedit populi tertiam partem sub manu ioab, et tertiam partem sub manu abisai filii sarviae fratris ioab, et tertiam partem sub manu ethai, qui erat de geth.  dixitque rex ad populum: egrediar et ego vobiscum.	2020-04-20	Liber_Secundus_Regum
1100000379	et respondit populus: non exibis: sive enim fugerimus, non magnopere ad eos de nobis pertinebit: sive media pars ceciderit e nobis, non satis curabunt, quia tu unus pro decem millibus computaris: melius est igitur ut sis nobis in urbe praesidio.	2020-04-20	Liber_Secundus_Regum
1100000380	ad quos rex ait: quod vobis videtur rectum, hoc faciam.  stetit ergo rex iuxta portam: egrediebaturque populus per turmas suas centeni et milleni.	2020-04-20	Liber_Secundus_Regum
1100000381	et praecepit rex ioab, et abisai, et ethai, dicens: servate mihi puerum absalom.  et omnis populus audiebat praecipientem regem cunctis principibus pro absalom.	2020-04-20	Liber_Secundus_Regum
1100000382	itaque egressus est populus in campum contra israel, et factum est praelium in saltu ephraim.	2020-04-20	Liber_Secundus_Regum
1100000383	et caesus est ibi populus israel ab exercitu david, factaque est plaga magna in die illa, viginti millium.	2020-04-20	Liber_Secundus_Regum
1100000384	fuit autem ibi praelium dispersum super faciem omnis terrae, et multo plures erant quos saltus consumpserat de populo, quam hi quos voraverat gladius in die illa.	2020-04-20	Liber_Secundus_Regum
1100000385	accidit autem ut occurreret absalom servis david, sedens mulo: cumque ingressus fuisset mulus subter condensam quercum et magnam, adhaesit caput eius quercui: et illo suspenso inter caelum et terram, mulus cui insederat, pertransivit.	2020-04-20	Liber_Secundus_Regum
1100000386	vidit autem hoc quispiam, et nuntiavit ioab, dicens: vidi absalom pendere de quercu.	2020-04-20	Liber_Secundus_Regum
1100000387	et ait ioab viro qui nuntiaverat ei: si vidisti, quare non confodisti eum cum terra, et ego dedissem tibi decem argenti siclos, et unum balteum? qui dixit ad ioab: si appenderes in manibus meis mille argenteos, nequaquam mitterem manum meam in filium regis: audientibus enim nobis praecepit rex tibi, et abisai, et ethai, dicens: custodite mihi puerum absalom.	2020-04-20	Liber_Secundus_Regum
1100000388	sed etsi fecissem contra animam meam audacter, nequaquam hoc regem latere potuisset, et tu stares ex adverso? et ait ioab: non sicut tu vis, sed aggrediar eum coram te.  tulit ergo tres lanceas in manu sua, et infixit eas in corde absalom: cumque adhuc palpitaret haerens in quercu,cucurrerunt decem iuvenes armigeri ioab, et percutientes interfecerunt eum.	2020-04-20	Liber_Secundus_Regum
1100000389	cecinit autem ioab buccina, et retinuit populum, ne persequeretur fugientem israel, volens parcere multitudini.	2020-04-20	Liber_Secundus_Regum
1100000390	et tulerunt absalom, et proiecerunt eum in saltu, in foveam grandem, et comportaverunt super eum acervum lapidum magnum nimis: omnis autem israel fugit in tabernacula sua.	2020-04-20	Liber_Secundus_Regum
1100000391	porro absalom erexerat sibi, cum adhuc viveret, titulum qui est in valle regis: dixerat enim: non habeo filium, et hoc erit monimentum nominis mei.  vocavitque titulum nomine suo, et appellatur manus absalom, usque ad hanc diem.	2020-04-20	Liber_Secundus_Regum
1100000392	achimaas autem filius sadoc, ait: curram, et nuntiabo regi quia iudicium fecerit ei dominus de manu inimicorum eius.	2020-04-20	Liber_Secundus_Regum
1100000393	ad quem ioab dixit: non eris nuntius in hac die, sed nuntiabis in alia: hodie nolo te nuntiare: filius enim regis est mortuus.	2020-04-20	Liber_Secundus_Regum
1100000394	et ait ioab chusi: vade, et nuntia regi quae vidisti.  adoravit chusi ioab, et cucurrit.	2020-04-20	Liber_Secundus_Regum
1100000395	rursus autem achimaas filius sadoc dixit ad ioab: quid impedit si etiam ego curram post chusi?  dixitque ei ioab: quid vis currere, fili mi?  non eris boni nuntii baiulus.	2020-04-20	Liber_Secundus_Regum
1100000396	qui respondit: quid enim si cucurrero?  et ait ei: curre.  currens ergo achimaas per viam compendii, transivit chusi.	2020-04-20	Liber_Secundus_Regum
1100000397	david autem sedebat inter duas portas: speculator vero, qui erat in fastigio portae super murum, elevans oculos, vidit hominem currentem solum.	2020-04-20	Liber_Secundus_Regum
1100000398	et exclamans indicavit regi: dixitque rex: si solus est, bonus est nuntius in ore eius.  properante autem illo, et accedente propius,vidit speculator hominem alterum currentem, et vociferans in culmine, ait: apparet mihi alter homo currens solus.  dixitque rex: et iste bonus est nuntius.	2020-04-20	Liber_Secundus_Regum
1100000399	speculator autem: contemplor, ait, cursum prioris, quasi cursum achimaas filii sadoc.  et ait rex: vir bonus est, et nuntium portans bonum venit.	2020-04-20	Liber_Secundus_Regum
1100000400	clamans autem achimaas, dixit ad regem: salve rex.  et adorans regem coram eo pronus in terram, ait: benedictus dominus deus tuus, qui conclusit homines qui levaverunt manus suas contra dominum meum regem.	2020-04-20	Liber_Secundus_Regum
1100000401	et ait rex: estne pax puero absalom?  dixitque achimaas: vidi tumultum magnum cum mitteret ioab servus tuus, o rex, me servum tuum: nescio aliud.	2020-04-20	Liber_Secundus_Regum
1100000402	ad quem rex: transi, ait, et sta hic.  cumque ille transisset, et staret,apparuit chusi: et veniens ait: bonum apporto nuntium, domine mi rex: iudicavit enim pro te dominus hodie de manu omnium qui surrexerunt contra te.	2020-04-20	Liber_Secundus_Regum
1100000403	dixit autem rex ad chusi: estne pax puero absalom?  cui respondens chusi: fiant, inquit, sicut puer, inimici domini mei regis, et universi qui consurgunt adversus eum in malum.	2020-04-20	Liber_Secundus_Regum
1100000404	contristatus itaque rex, ascendit coenaculum portae, et flevit.  et sic loquebatur, vadens: fili mi absalom, absalom fili mi: quis mihi tribuat ut ego moriar pro te, absalom fili mi, fili mi absalom? caput 19 nuntiatum est autem ioab quod rex fleret et lugeret filium suum,et versa est victoria in luctum in die illa omni populo: audivit enim populus in die illa dici: dolet rex super filio suo.	2020-04-20	Liber_Secundus_Regum
1100000405	et declinavit populus in die illa ingredi civitatem, quomodo declinare solet populus versus et fugiens de praelio.	2020-04-20	Liber_Secundus_Regum
1100000406	porro rex operuit caput suum, et clamabat voce magna: fili mi absalom, absalom fili mi, fili mi.ingressus ergo ioab ad regem in domum, dixit: confudisti hodie vultus omnium servorum tuorum, qui salvam fecerunt animam tuam, et animam filiorum tuorum et filiarum tuarum, et animam uxorum tuarum, et animam concubinarum tuarum.	2020-04-20	Liber_Secundus_Regum
1100000407	diligis odientes te, et odio habes diligentes te: et ostendisti hodie quia non curas de ducibus tuis et de servis tuis: et vere cognovi modo, quia si absalom viveret, et omnes nos occubuissemus, tunc placeret tibi.	2020-04-20	Liber_Secundus_Regum
1100000408	nunc igitur surge, et procede, et alloquens satisfac servis tuis: iuro enim tibi per dominum quod si non exieris, ne unus quidem remansurus sit tecum nocte hac: et peius erit hoc tibi quam omnia mala quae venerunt super te ab adolescentia tua usque in praesens.	2020-04-20	Liber_Secundus_Regum
1100000409	surrexit ergo rex et sedit in porta: et omni populo nuntiatum est quod rex sederet in porta.  venitque universa multitudo coram rege: israel autem fugit in tabernacula sua.	2020-04-20	Liber_Secundus_Regum
1100000410	omnis quoque populus certabat in cunctis tribubus israel, dicens: rex liberavit nos de manu inimicorum nostrorum; ipse salvavit nos de manu philisthinorum: et nunc fugit de terra propter absalom.	2020-04-20	Liber_Secundus_Regum
1100000411	absalom autem, quem unximus super nos, mortuus est in bello: usquequo siletis, et non reducitis regem? rex vero david misit ad sadoc et abiathar sacerdotes, dicens: loquimini ad maiores natu iuda, dicentes: cur venitis novissimi ad reducendum regem in domum suam? ( sermo autem omnis israel pervenerat ad regem in domo eius.) fratres mei vos, os meum, et caro mea vos, quare novissimi reducitis regem? et amasae dicite: nonne os meum, et caro mea es?  haec faciat mihi deus, et haec addat, si non magister militiae fueris coram me omni tempore pro ioab.	2020-04-20	Liber_Secundus_Regum
1100000412	et inclinavit cor omnium virorum iuda quasi viri unius: miseruntque ad regem, dicentes: revertere tu, et omnes servi tui.	2020-04-20	Liber_Secundus_Regum
1100000413	et reversus est rex, et venit usque ad iordanem: et omnis iuda venit usque in galgalam ut occurreret regi, et traduceret eum iordanem.	2020-04-20	Liber_Secundus_Regum
1100000414	festinavit autem semei filius gera filii iemini de bahurim, et descendit cum viris iuda in occursum regis david,cum mille viris de beniamin, et siba puer de domo saul: et quindecim filii eius, ac viginti servi erant cum eo: et irrumpentes iordanem, ante regemtransierunt vada, ut traducerent domum regis, et facerent iuxta iussionem eius: semei autem filius gera prostratus coram rege, cum iam transisset iordanem,dixit ad eum: ne reputes mihi, domine mi, iniquitatem, neque memineris iniuriarum servi tui in die qua egressus es, domine mi rex, de ierusalem, neque ponas, rex, in corde tuo.	2020-04-20	Liber_Secundus_Regum
1100000415	agnosco enim servus tuus peccatum meum: et idcirco hodie primus veni de omni domo ioseph, descendique in occursum domini mei regis.	2020-04-20	Liber_Secundus_Regum
1100000416	respondens vero abisai filius sarviae, dixit: numquid pro his verbis non occidetur semei, quia maledixit christo domini? et ait david: quid mihi et vobis, filii sarviae?  cur efficimini mihi hodie in satan?  ergone hodie interficietur vir in israel?  an ignoro hodie me factum regem super israel? et ait rex semei: non morieris.  iuravitque ei.	2020-04-20	Liber_Secundus_Regum
1100000417	miphiboseth quoque filius saul descendit in occursum regis, illotis pedibus et intonsa barba: vestesque suas non laverat a die qua egressus fuerat rex, usque ad diem reversionis eius in pace.	2020-04-20	Liber_Secundus_Regum
1100000418	cumque ierusalem occurrisset regi, dixit ei rex: quare non venisti mecum, miphiboseth? et respondens ait: domine mi rex, servus meus contempsit me: dixique ei ego famulus tuus ut sterneret mihi asinum, et ascendens abirem cum rege: claudus enim sum servus tuus.	2020-04-20	Liber_Secundus_Regum
1100000419	insuper et accusavit me servum tuum ad te dominum meum regem: tu autem, domine mi rex, sicut angelus dei es: fac quod placitum est tibi.	2020-04-20	Liber_Secundus_Regum
1100000420	neque enim fuit domus patris mei, nisi morti obnoxia domino meo regi: tu autem posuisti me servum tuum inter convivas mensae tuae: quid ergo habeo iustae querelae?  aut quid possum ultra vociferari ad regem? ait ergo ei rex: quid ultra loqueris?  fixum est quod locutus sum: tu et siba dividite possessiones.	2020-04-20	Liber_Secundus_Regum
1100000421	responditque miphiboseth regi: etiam cuncta accipiat, postquam reversus est dominus meus rex pacifice in domum suam.	2020-04-20	Liber_Secundus_Regum
1100000422	berzellai quoque galaadites, descendens de rogelim, traduxit regem iordanem, paratus etiam ultra fluvium prosequi eum.	2020-04-20	Liber_Secundus_Regum
1100000423	erat autem berzellai galaadites senex valde, id est, octogenarius, et ipse praebuit alimenta regi cum moraretur in castris: fuit quippe vir dives nimis.	2020-04-20	Liber_Secundus_Regum
1100000424	dixit itaque rex ad berzellai: veni mecum, ut requiescas securus mecum in ierusalem.	2020-04-20	Liber_Secundus_Regum
1100000425	et ait berzellai ad regem: quot sunt dies annorum vitae meae, ut ascendam cum rege in ierusalem? octogenarius sum hodie: numquid vigent sensus mei ad discernendum suave aut amarum?  aut delectare potest servum tuum cibus et potus?  vel audire possum ultra vocem cantorum atque cantatricum?  quare servus tuus sit oneri domino meo regi? paululum procedam famulus tuus ab iordane tecum: non indigeo hac vicissitudine,sed obsecro ut revertar servus tuus, et moriar in civitate mea, et sepeliar iuxta sepulchrum patris mei et matris meae.  est autem servus tuus chamaam: ipse vadat tecum, domine mi rex, et fac ei quidquid tibi bonum videtur.	2020-04-20	Liber_Secundus_Regum
1100000426	dixit itaque ei rex: mecum transeat chamaam, et ego faciam ei quidquid tibi placuerit: et omne quod petieris a me, impetrabis.	2020-04-20	Liber_Secundus_Regum
1100000427	cumque transisset universus populus et rex iordanem, osculatus est rex berzellai, et benedixit ei: et ille reversus est in locum suum.	2020-04-20	Liber_Secundus_Regum
1100000428	transivit ergo rex in galgalam, et chamaam cum eo.	2020-04-20	Liber_Secundus_Regum
1100000429	omnis autem populus iuda traduxerat regem, et media tantum pars adfuerat de populo israel.	2020-04-20	Liber_Secundus_Regum
1100000430	itaque omnes viri israel concurrentes ad regem dixerunt ei: quare te furati sunt fratres nostri viri iuda, et traduxerunt regem et domum eius iordanem, omnesque viros david cum eo? et respondit omnis vir iuda ad viros israel: quia mihi propior est rex: cur irasceris super hac re?  numquid comedimus aliquid ex rege, aut munera nobis data sunt? et respondit vir israel ad viros iuda, et ait: decem partibus maior ego sum apud regem, magisque ad me pertinet david quam ad te: cur fecisti mihi iniuriam, et non mihi nuntiatum est priori, ut reducerem regem meum?  durius autem responderunt viri iuda viris israel.	2020-04-20	Liber_Secundus_Regum
1100000431	caput 20 accidit quoque ut ibi esset vir belial, nomine seba, filius bochri, vir iemineus: et cecinit buccina, et ait: non est nobis pars in david, neque haereditas in filio isai: revertere in tabernacula tua, israel.	2020-04-20	Liber_Secundus_Regum
1100000432	et separatus est omnis israel a david, secutusque est seba filium bochri: viri autem iuda adhaeserunt regi suo a iordane usque ierusalem.	2020-04-20	Liber_Secundus_Regum
1100000433	cumque venisset rex in domum suam in ierusalem, tulit decem mulieres concubinas quas dereliquerat ad custodiendam domum, et tradidit eas in custodiam, alimenta eis praebens: et non est ingressus ad eas, sed erant clausae usque in diem mortis suae in viduitate viventes.	2020-04-20	Liber_Secundus_Regum
1100000434	dixit autem rex amasae: convoca mihi omnes viros iuda in diem tertium, et tu adesto praesens.	2020-04-20	Liber_Secundus_Regum
1100000435	abiit ergo amasa ut convocaret iudam, et moratus est extra placitum quod ei constituerat rex.	2020-04-20	Liber_Secundus_Regum
1100000436	ait autem david ad abisai: nunc magis afflicturus est nos seba filius bochri quam absalom: tolle igitur servos domini tui, et persequere eum, ne forte inveniat civitates munitas, et effugiat nos.	2020-04-20	Liber_Secundus_Regum
1100000437	egressi sunt ergo cum eo viri ioab, cerethi quoque et phelethi: et omnes robusti exierunt de ierusalem ad persequendum seba filium bochri.	2020-04-20	Liber_Secundus_Regum
1100000438	cumque illi essent iuxta lapidem grandem qui est in gabaon, amasa veniens occurrit eis.  porro ioab vestitus erat tunica stricta ad mensuram habitus sui, et desuper accinctus gladio dependente usque ad ilia, in vagina, qui fabricatus levi motu egredi poterat, et percutere.	2020-04-20	Liber_Secundus_Regum
1100000439	dixit itaque ioab ad amasam: salve mi frater.  et tenuit manu dextera mentum amasae, quasi osculans eum.	2020-04-20	Liber_Secundus_Regum
1100000440	porro amasa non observavit gladium quem habebat ioab: qui percussit eum in latere, et effudit intestina eius in terram, nec secundum vulnus apposuit: et mortuus est.  ioab autem, et abisai frater eius, persecuti sunt seba filium bochri.	2020-04-20	Liber_Secundus_Regum
1100000441	interea quidam viri, cum stetissent iuxta cadaver amasae, de sociis ioab, dixerunt: ecce qui esse voluit pro ioab comes david.	2020-04-20	Liber_Secundus_Regum
1100000442	amasa autem conspersus sanguine iacebat in media via.  vidit hoc quidam vir, quod subsisteret omnis populus ad videndum eum, et amovit amasam de via in agrum, operuitque eum vestimento, ne subsisterent transeuntes propter eum.	2020-04-20	Liber_Secundus_Regum
1100000443	amoto ergo illo de via, transibat omnis vir sequens ioab ad persequendum seba filium bochri.	2020-04-20	Liber_Secundus_Regum
1100000444	porro ille transierat per omnes tribus israel in abelam et bethmaacha: omnesque viri electi congregati fuerant ad eum.	2020-04-20	Liber_Secundus_Regum
1100000445	venerunt itaque, et oppugnabant eum in abela et in bethmaacha, et circumdederunt munitionibus civitatem, et obsessa est urbs: omnis autem turba quae erat cum ioab, moliebatur destruere muros.	2020-04-20	Liber_Secundus_Regum
1100000446	et exclamavit mulier sapiens de civitate: audite, audite: dicite ioab: appropinqua huc, et loquar tecum.	2020-04-20	Liber_Secundus_Regum
1100000447	qui cum accessisset ad eam, ait illi: tu es ioab?  et ille respondit: ego.  ad quem sic locuta est: audi sermones ancillae tuae.  qui respondit: audio.	2020-04-20	Liber_Secundus_Regum
1100000448	rursumque illa: sermo, inquit, dicebatur in veteri proverbio: qui interrogant, interrogent in abela: et sic perficiebant.	2020-04-20	Liber_Secundus_Regum
1100000449	nonne ego sum quae respondeo veritatem in israel, et tu quaeris subvertere civitatem et evertere matrem in israel?  quare praecipitas haereditatem domini? respondensque ioab, ait: absit, absit hoc a me: non praecipito, neque demolior.	2020-04-20	Liber_Secundus_Regum
1100000450	non sic se habet res, sed homo de monte ephraim, seba filius bochri cognomine, levavit manum suam contra regem david: tradite illum solum, et recedemus a civitate.  et ait mulier ad ioab: ecce caput eius mittetur ad te per murum.	2020-04-20	Liber_Secundus_Regum
1100000451	ingressa est ergo ad omnem populum, et locuta est eis sapienter: qui abscissum caput seba filii bochri proiecerunt ad ioab.  et ille cecinit tuba, et recesserunt ab urbe, unusquisque in tabernacula sua: ioab autem reversus est ierusalem ad regem.	2020-04-20	Liber_Secundus_Regum
1100000452	fuit ergo ioab super omnem exercitum israel: banaias autem filius ioiadae super cerethaeos et phelethaeos:aduram vero super tributa: porro iosaphat filius ahilud, a commentariis:siva autem, scriba: sadoc vero et abiathar, sacerdotes.	2020-04-20	Liber_Secundus_Regum
1100000453	ira autem iairites erat sacerdos david.	2020-04-20	Liber_Secundus_Regum
1100000454	caput 21 facta est quoque fames in diebus david tribus annis iugiter: et consuluit david oraculum domini.  dixitque dominus: propter saul, et domum eius sanguinum, quia occidit gabaonitas.	2020-04-20	Liber_Secundus_Regum
1100000455	vocatis ergo gabaonitis rex, dixit ad eos (porro gabaonitae non erant de filiis israel, sed reliquiae amorrhaeorum: filii quippe israel iuraverant eis, et voluit saul percutere eos zelo, quasi pro filiis israel et iuda),dixit ergo david ad gabaonitas: quid faciam vobis?  et quod erit vestri piaculum, ut benedicatis haereditati domini? dixeruntque ei gabaonitae: non est nobis super argento et auro quaestio, sed contra saul, et contra domum eius: neque volumus ut interficiatur homo de israel.  ad quos rex ait: quid ergo vultis ut faciam vobis? qui dixerunt regi: virum qui attrivit nos et oppressit inique, ita delere debemus, ut ne unus quidem residuus sit de stirpe eius in cunctis finibus israel.	2020-04-20	Liber_Secundus_Regum
1100000456	dentur nobis septem viri de filiis eius, ut crucifigamus eos domino in gabaa saul, quondam electi domini.  et ait rex: ego dabo.	2020-04-20	Liber_Secundus_Regum
1100000457	pepercitque rex miphiboseth filio ionathae filii saul, propter iusiurandum domini quod fuerat inter david et inter ionathan filium saul.	2020-04-20	Liber_Secundus_Regum
1100000458	tulit itaque rex duos filios respha filiae aia quos peperit sauli, armoni, et miphiboseth: et quinque filios michol filiae saul quos genuerat hadrieli filio berzellai, qui fuit de molathi,et dedit eos in manus gabaonitarum: qui crucifixerunt eos in monte coram domino: et ceciderunt hi septem simul occisi in diebus messis primis, incipiente messione hordei.	2020-04-20	Liber_Secundus_Regum
1100000459	tollens autem respha filia aia cilicium, substravit sibi supra petram ab initio messis, donec stillaret aqua super eos de caelo: et non dimisit aves lacerare eos per diem, neque bestias per noctem.	2020-04-20	Liber_Secundus_Regum
1100000460	et nuntiata sunt david quae fecerat respha filia aia, concubina saul.	2020-04-20	Liber_Secundus_Regum
1100000461	et abiit david, et tulit ossa saul, et ossa ionathae filii eius, a viris iabes galaad, qui furati fuerant ea de platea bethsan in qua suspenderant eos philisthiim cum interfecissent saul in gelboe:et asportavit inde ossa saul, et ossa ionathae filii eius: et colligentes ossa eorum qui affixi fuerant,sepelierunt ea cum ossibus saul et ionathae filii eius in terra beniamin, in latere, in sepulchro cis patris eius: feceruntque omnia quae praeceperat rex, et repropitiatus est deus terrae post haec.	2020-04-20	Liber_Secundus_Regum
1100000462	factum est autem rursum praelium philisthinorum adversum israel, et descendit david, et servi eius cum eo, et pugnabant contra philisthiim.  deficiente autem david,iesbibenob, qui fuit de genere arapha, cuius ferrum hastae trecentas uncias appendebat, et accinctus erat ense novo, nisus est percutere david.	2020-04-20	Liber_Secundus_Regum
1100000463	praesidioque ei fuit abisai filius sarviae, et percussum philisthaeum interfecit.  tunc iuraverunt viri david, dicentes: iam non egredieris nobiscum in bellum, ne extinguas lucernam israel.	2020-04-20	Liber_Secundus_Regum
1100000464	secundum quoque bellum fuit in gob contra philisthaeos: tunc percussit sobochai de husati, saph de stirpe arapha de genere gigantum.	2020-04-20	Liber_Secundus_Regum
1100000465	tertium quoque fuit bellum in gob contra philisthaeos, in quo percussit adeodatus filius saltus polymitarius bethlehemites goliath gethaeum, cuius hastile hastae erat quasi liciatorium texentium.	2020-04-20	Liber_Secundus_Regum
1100000466	quartum bellum fuit in geth: in quo vir fuit excelsus, qui senos in manibus pedibusque habebat digitos, id est, viginti quatuor: et erat de origine arapha.	2020-04-20	Liber_Secundus_Regum
1100000467	et blasphemavit israel: percussit autem eum ionathan filius samaa fratris david.	2020-04-20	Liber_Secundus_Regum
1100000468	hi quatuor nati sunt de arapha in geth, et ceciderunt in manu david et servorum eius.	2020-04-20	Liber_Secundus_Regum
1100000469	caput 22 locutus est autem david domino verba carminis huius in die qua liberavit eum dominus de manu omnium inimicorum suorum, et de manu saul.	2020-04-20	Liber_Secundus_Regum
1100000470	et ait: dominus petra mea, et robur meum, et salvator meus.	2020-04-20	Liber_Secundus_Regum
1100000471	deus fortis meus: sperabo in eum; scutum meum, et cornu salutis meae: elevator meus, et refugium meum; salvator meus: de iniquitate liberabis me.	2020-04-20	Liber_Secundus_Regum
1100000472	laudabilem invocabo dominum, et ab inimicis meis salvus ero.	2020-04-20	Liber_Secundus_Regum
1100000473	quia circumdederunt me contritiones mortis: torrentes belial terruerunt me.	2020-04-20	Liber_Secundus_Regum
1100000474	funes inferni circumdederunt me: praevenerunt me laquei mortis.	2020-04-20	Liber_Secundus_Regum
1100000475	in tribulatione mea invocabo dominum, et ad deum meum clamabo: et exaudiet de templo suo vocem meam, et clamor meus veniet ad aures eius.	2020-04-20	Liber_Secundus_Regum
1100000476	commota est et contremuit terra; fundamenta montium concussa sunt, et conquassata: quoniam iratus est eis.	2020-04-20	Liber_Secundus_Regum
1100000477	ascendit fumus de naribus eius, et ignis de ore eius vorabit: carbones succensi sunt ab eo.	2020-04-20	Liber_Secundus_Regum
1100000478	inclinavit caelos, et descendit: et caligo sub pedibus eius.	2020-04-20	Liber_Secundus_Regum
1100000479	et ascendit super cherubim, et volavit: et lapsus est super pennas venti.	2020-04-20	Liber_Secundus_Regum
1100000480	posuit tenebras in circuitu suo latibulum, cribrans aquas de nubibus caelorum.	2020-04-20	Liber_Secundus_Regum
1100000481	prae fulgore in conspectu eius, succensi sunt carbones ignis.	2020-04-20	Liber_Secundus_Regum
1100000482	tonabit de caelo dominus, et excelsus dabit vocem suam.	2020-04-20	Liber_Secundus_Regum
1100000483	misit sagittas et dissipavit eos; fulgur, et consumpsit eos.	2020-04-20	Liber_Secundus_Regum
1100000484	et apparuerunt effusiones maris, et revelata sunt fundamenta orbis ab increpatione domini, ab inspiratione spiritus furoris eius.	2020-04-20	Liber_Secundus_Regum
1100000485	misit de excelso, et assumpsit me, et extraxit me de aquis multis.	2020-04-20	Liber_Secundus_Regum
1100000486	liberavit me ab inimico meo potentissimo, et ab his qui oderant me: quoniam robustiores me erant.	2020-04-20	Liber_Secundus_Regum
1100000487	praevenit me in die afflictionis meae, et factus est dominus firmamentum meum.	2020-04-20	Liber_Secundus_Regum
1100000488	et eduxit me in latitudinem: liberavit me, quia complacui ei.	2020-04-20	Liber_Secundus_Regum
1100000489	retribuet mihi dominus secundum iustitiam meam: et secundum munditiam manuum mearum reddet mihi.	2020-04-20	Liber_Secundus_Regum
1100000490	quia custodivi vias domini, et non egi impie a deo meo.	2020-04-20	Liber_Secundus_Regum
1100000491	omnia enim iudicia eius in conspectu meo, et praecepta eius non amovi a me.	2020-04-20	Liber_Secundus_Regum
1100000492	et ero perfectus cum eo, et custodiam me ab iniquitate mea.	2020-04-20	Liber_Secundus_Regum
1100000493	et restituet mihi dominus secundum iustitiam meam, et secundum munditiam manuum mearum in conspectu oculorum suorum.	2020-04-20	Liber_Secundus_Regum
1100000494	cum sancto sanctus eris, et cum robusto perfectus.	2020-04-20	Liber_Secundus_Regum
1100000495	cum electo electus eris, et cum perverso perverteris.	2020-04-20	Liber_Secundus_Regum
1100000496	et populum pauperem salvum facies: oculisque tuis excelsos humiliabis.	2020-04-20	Liber_Secundus_Regum
1100000497	quia tu lucerna mea, domine, et tu, domine, illuminabis tenebras meas.	2020-04-20	Liber_Secundus_Regum
1100000498	in te enim curram accinctus: in deo meo transiliam murum.	2020-04-20	Liber_Secundus_Regum
1100000499	deus, immaculata via eius; eloquium domini igne examinatum: scutum est omnium sperantium in se.	2020-04-20	Liber_Secundus_Regum
1100000500	quis est deus praeter dominum, et quis fortis praeter deum nostrum? deus qui accinxit me fortitudine, et complanavit perfectam viam meam.	2020-04-20	Liber_Secundus_Regum
1100000501	coaequans pedes meos cervis, et super excelsa mea statuens me; docens manus meas ad praelium, et componens quasi arcum aereum brachia mea.	2020-04-20	Liber_Secundus_Regum
1100000502	dedisti mihi clypeum salutis tuae, et mansuetudo tua multiplicavit me.	2020-04-20	Liber_Secundus_Regum
1100000503	dilatabis gressus meos subtus me, et non deficient tali mei.	2020-04-20	Liber_Secundus_Regum
1100000504	persequar inimicos meos, et conteram, et non convertar donec consumam eos.	2020-04-20	Liber_Secundus_Regum
1100000505	consumam eos et confringam, ut non consurgant: cadent sub pedibus meis.	2020-04-20	Liber_Secundus_Regum
1100000506	accinxisti me fortitudine ad praelium: incurvasti resistentes mihi subtus me.	2020-04-20	Liber_Secundus_Regum
1100000507	inimicos meos dedisti mihi dorsum; odientes me, et disperdam eos.	2020-04-20	Liber_Secundus_Regum
1100000508	clamabunt, et non erit qui salvet; ad dominum, et non exaudiet eos.	2020-04-20	Liber_Secundus_Regum
1100000509	delebo eos ut pulverem terrae; quasi lutum platearum comminuam eos atque confringam.	2020-04-20	Liber_Secundus_Regum
1100000510	salvabis me a contradictionibus populi mei; custodies me in caput gentium: populus quem ignoro serviet mihi.	2020-04-20	Liber_Secundus_Regum
1100000511	filii alieni resistent mihi; auditu auris obedient mihi.	2020-04-20	Liber_Secundus_Regum
1100000512	filii alieni defluxerunt, et contrahentur in angustiis suis.	2020-04-20	Liber_Secundus_Regum
1100000513	vivit dominus, et benedictus deus meus, et exaltabitur deus fortis salutis meae.	2020-04-20	Liber_Secundus_Regum
1100000514	deus qui das vindictas mihi, et deiicis populos sub me.	2020-04-20	Liber_Secundus_Regum
1100000515	qui educis me ab inimicis meis, et a resistentibus mihi elevas me: a viro iniquo liberabis me.	2020-04-20	Liber_Secundus_Regum
1100000516	propterea confitebor tibi, domine, in gentibus, et nomini tuo cantabo: magnificans salutes regis sui, et faciens misericordiam christo suo david, et semini eius in sempiternum.	2020-04-20	Liber_Secundus_Regum
1100000517	caput 23 haec autem sunt verba david novissima.  dixit david filius isai: dixit vir, cui constitutum est de christo dei iacob, egregius psaltes israel: spiritus domini locutus est per me, et sermo eius per linguam meam.	2020-04-20	Liber_Secundus_Regum
1100000518	dixit deus israel mihi, locutus est fortis israel: dominator hominum, iustus dominator in timore dei, sicut lux aurorae, oriente sole, mane absque nubibus rutilat: et sicut pluviis germinat herba de terra.	2020-04-20	Liber_Secundus_Regum
1100000519	nec tanta est domus mea apud deum, ut pactum aeternum iniret mecum, firmum in omnibus atque munitum.	2020-04-20	Liber_Secundus_Regum
1100000520	cuncta enim salus mea, et omnis voluntas, nec est quidquam ex ea quod non germinet.	2020-04-20	Liber_Secundus_Regum
1100000521	praevaricatores autem quasi spinae evellentur universi, quae non tolluntur manibus.	2020-04-20	Liber_Secundus_Regum
1100000522	et si quis tangere voluerit eas, armabitur ferro et ligno lanceato, igneque succensae comburentur usque ad nihilum.	2020-04-20	Liber_Secundus_Regum
1100000523	haec nomina fortium david.  sedens in cathedra sapientissimus princeps inter tres, ipse est quasi tenerrimus ligni vermiculus, qui octingentos interfecit impetu uno.	2020-04-20	Liber_Secundus_Regum
1100000524	post hunc, eleazar filius patrui eius ahohites inter tres fortes, qui erant cum david quando exprobraverunt philisthiim, et congregati sunt illuc in praelium.	2020-04-20	Liber_Secundus_Regum
1100000525	cumque ascendissent viri israel, ipse stetit et percussit philisthaeos donec deficeret manus eius, et obrigesceret cum gladio: fecitque dominus salutem magnam in die illa: et populus qui fugerat, reversus est ad caesorum spolia detrahenda.	2020-04-20	Liber_Secundus_Regum
1100000526	et post hunc, semma filius age de arari.  et congregati sunt philisthiim in statione: erat quippe ibi ager lente plenus.  cumque fugisset populus a facie philisthiim,stetit ille in medio agri, et tuitus est eum, percussitque philisthaeos: et fecit dominus salutem magnam.	2020-04-20	Liber_Secundus_Regum
1100000527	necnon et ante descenderant tres qui erant principes inter triginta, et venerant tempore messis ad david in speluncam odollam: castra autem philisthinorum erant posita in valle gigantum.	2020-04-20	Liber_Secundus_Regum
1100000528	et david erat in praesidio: porro statio philisthinorum tunc erat in bethlehem.	2020-04-20	Liber_Secundus_Regum
1100000529	desideravit ergo david, et ait: o si quis mihi daret potum aquae de cisterna quae est in bethlehem iuxta portam! irruperunt ergo tres fortes castra philisthinorum, et hauserunt aquam de cisterna bethlehem, quae erat iuxta portam, et attulerunt ad david: at ille noluit bibere, sed libavit eam domino,dicens: propitius sit mihi dominus, ne faciam hoc: num sanguinem hominum istorum qui profecti sunt, et animarum periculum bibam?  noluit ergo bibere.  haec fecerunt tres robustissimi.	2020-04-20	Liber_Secundus_Regum
1100000530	abisai quoque frater ioab filius sarviae, princeps erat de tribus: ipse est qui levavit hastam suam contra trecentos, quos interfecit: nominatus in tribus,et inter tres nobilior, eratque eorum princeps, sed usque ad tres primos non pervenerat.	2020-04-20	Liber_Secundus_Regum
1100000531	et banaias filius ioiadae viri fortissimi, magnorum operum, de cabseel.  ipse percussit duos leones moab, et ipse descendit, et percussit leonem in media cisterna in diebus nivis.	2020-04-20	Liber_Secundus_Regum
1100000532	ipse quoque interfecit virum aegyptium, virum dignum spectaculo, habentem in manu hastam: itaque cum descendisset ad eum in virga, vi extorsit hastam de manu aegyptii, et interfecit eum hasta sua.	2020-04-20	Liber_Secundus_Regum
1100000533	haec fecit banaias filius ioiadae.	2020-04-20	Liber_Secundus_Regum
1100000534	et ipse nominatus inter tres robustos, qui erant inter triginta nobiliores: verumtamen usque ad tres non pervenerat: fecitque eum sibi david auricularium, a secreto.	2020-04-20	Liber_Secundus_Regum
1100000535	asael frater ioab inter triginta, elehanan filius patrui eius de bethlehem,semma de harodi, elica de harodi,heles de phalti, hira filius acces de thecua,abiezer de anathoth, mobonnai de husati,selmon ahohites, maharai netophathites,heled filius baana, et ipse netophathites, ithai filius ribai de gabaath filiorum beniamin,banaia pharathonites, heddai de torrente gaas,abialbon arbathites, azmaveth de beromi,eliaba de salaboni.  filii iassen, ionathan,semma de orori, aiam filius sarar arorites,eliphelet filius aasbai filii machati, eliam filius achitophel gelonites,hesrai de carmelo, pharai de arbi,igaal filius nathan de soba, bonni de gadi,selec de ammoni, naharai berothites armiger ioab filii sarviae,ira iethrites, gareb et ipse iethrites,urias hethaeus: omnes triginta septem.	2020-04-20	Liber_Secundus_Regum
1100000536	caput 24 et addidit furor domini irasci contra israel, commovitque david in eis dicentem: vade, numera israel et iudam.	2020-04-20	Liber_Secundus_Regum
1100000537	dixitque rex ad ioab principem exercitus sui: perambula omnes tribus israel a dan usque bersabee, et numerate populum, ut sciam numerum eius.	2020-04-20	Liber_Secundus_Regum
1100000538	dixitque ioab regi: adaugeat dominus deus tuus ad populum tuum, quantus nunc est, iterumque centuplicet in conspectu domini mei regis: sed quid sibi dominus meus rex vult in re huiuscemodi? obtinuit autem sermo regis verba ioab et principum exercitus: egressusque est ioab et princeps militum a facie regis, ut numerarent populum israel.	2020-04-20	Liber_Secundus_Regum
1100000539	cumque pertransissent iordanem, venerunt in aroer ad dexteram urbis, quae est in valle gad:et per iazer transierunt in galaad, et in terram inferiorem hodsi, et venerunt in dan silvestria.  circumeuntesque iuxta sidonem,transierunt prope moenia tyri, et omnem terram hevaei et chananaei, veneruntque ad meridiem iuda in bersabee:et lustrata universa terra, affuerunt post novem menses et viginti dies in ierusalem.	2020-04-20	Liber_Secundus_Regum
1100000540	dedit ergo ioab numerum descriptionis populi regi, et inventa sunt de israel octingenta millia virorum fortium qui educerent gladium, et de iuda quingenta millia pugnatorum.	2020-04-20	Liber_Secundus_Regum
1100000541	percussit autem cor david eum, postquam numeratus est populus: et dixit david ad dominum: peccavi valde in hoc facto: sed precor, domine, ut transferas iniquitatem servi tui, quia stulte egi nimis.	2020-04-20	Liber_Secundus_Regum
1100000542	surrexit itaque david mane, et sermo domini factus est ad gad prophetam et videntem david, dicens:vade, et loquere ad david: haec dicit dominus: trium tibi datur optio: elige unum quod volueris ex his, ut faciam tibi.	2020-04-20	Liber_Secundus_Regum
1100000543	cumque venisset gad ad david, nuntiavit ei, dicens: aut septem annis veniet tibi fames in terra tua: aut tribus mensibus fugies adversarios tuos, et ille te persequentur: aut certe tribus diebus erit pestilentia in terra tua.  nunc ergo delibera, et vide quem respondeam ei qui me misit sermonem.	2020-04-20	Liber_Secundus_Regum
1100000544	dixit autem david ad gad: coarctor nimis: sed melius est ut incidam in manus domini (multae enim misericordiae eius sunt) quam in manus hominum.	2020-04-20	Liber_Secundus_Regum
1100000545	immisitque dominus pestilentiam in israel, de mane usque ad tempus constitutum, et mortui sunt ex populo a dan usque ad bersabee septuaginta millia virorum.	2020-04-20	Liber_Secundus_Regum
1100000546	cumque extendisset manum suam angelus domini super ierusalem ut disperderet eam, misertus est dominus super afflictione, et ait angelo percutienti populum: sufficit: nunc contine manum tuam.  erat autem angelus domini iuxta aream areuna iebusaei.	2020-04-20	Liber_Secundus_Regum
1100000547	dixitque david ad dominum cum vidisset angelum caedentem populum: ego sum qui peccavi, ego inique egi: isti qui oves sunt, quid fecerunt?  vertatur, obsecro, manus tua contra me, et contra domum patris mei.	2020-04-20	Liber_Secundus_Regum
1100000548	venit autem gad ad david in die illa, et dixit ei: ascende, et constitue altare domino in area areuna iebusaei.	2020-04-20	Liber_Secundus_Regum
1100000549	et ascendit david iuxta sermonem gad, quem praeceperat ei dominus.	2020-04-20	Liber_Secundus_Regum
1100000550	conspiciensque areuna, animadvertit regem et servos eius transire ad se:et egressus adoravit regem prono vultu in terram, et ait: quid causae est ut veniat dominus meus rex ad servum suum?  cui david ait: ut emam a te aream, et aedificem altare domino, et cesset interfectio quae grassatur in populo.	2020-04-20	Liber_Secundus_Regum
1100000551	et ait areuna ad david: accipiat, et offerat dominus meus rex sicut placet ei: habes boves in holocaustum, et plaustrum, et iuga boum in usum lignorum.	2020-04-20	Liber_Secundus_Regum
1100000552	omnia dedit areuna rex regi: dixitque areuna ad regem: dominus deus tuus suscipiat votum tuum.	2020-04-20	Liber_Secundus_Regum
1100000553	cui respondens rex, ait: nequaquam ut vis, sed emam pretio a te, et non offeram domino deo meo holocausta gratuita.  emit ergo david aream, et boves, argenti siclis quinquaginta:et aedificavit ibi david altare domino, et obtulit holocausta et pacifica: et propitiatus est dominus terrae, et cohibita est plaga ab israel.	2020-04-20	Liber_Secundus_Regum
