1100000001	ezechiel caput 1 et factum est in trigesimo anno, in quarto, in quinta mensis, cum essem in medio captivorum iuxta fluvium chobar, aperti sunt caeli, et vidi visiones dei.	2020-04-20	Ezechiel
1100000002	in quinta mensis, ipse est annus quintus transmigrationis regis ioachin,factum est verbum domini ad ezechielem filium buzi sacerdotem, in terra chaldaeorum, secus flumen chobar: et facta est super eum ibi manus domini.	2020-04-20	Ezechiel
1100000003	et vidi, et ecce ventus turbinis veniebat ab aquilone, et nubes magna, et ignis involvens, et splendor in circuitu eius: et de medio eius, quasi species electri, id est, de medio ignis:et in medio eius similitudo quatuor animalium.  et hic aspectus eorum, similitudo hominis in eis.	2020-04-20	Ezechiel
1100000004	quatuor facies uni, et quatuor pennae uni.	2020-04-20	Ezechiel
1100000005	pedes eorum, pedes recti, et planta pedis eorum quasi planta pedis vituli: et scintillae quasi aspectus aeris candentis.	2020-04-20	Ezechiel
1100000006	et manus hominis sub pennis eorum, in quatuor partibus: et facies et pennas per quatuor partes habebant.	2020-04-20	Ezechiel
1100000007	iunctaeque erant pennae eorum alterius ad alterum: non revertebantur cum incederent, sed unumquodque ante faciem suam gradiebatur.	2020-04-20	Ezechiel
1100000008	similitudo autem vultus eorum, facies hominis et facies leonis a dextris ipsorum quatuor, facies autem bovis a sinistris ipsorum quatuor, et facies aquilae desuper ipsorum quatuor.	2020-04-20	Ezechiel
1100000009	facies eorum et pennae eorum extentae desuper: duae pennae singulorum iungebantur, et duae tegebant corpora eorum.	2020-04-20	Ezechiel
1100000010	et unumquodque eorum coram facie sua ambulabat: ubi erat impetus spiritus, illuc gradiebantur, nec revertebantur cum ambularent.	2020-04-20	Ezechiel
1100000011	et similitudo animalium, aspectus eorum quasi carbonum ignis ardentium, et quasi aspectus lampadarum: haec erat visio discurrens in medio animalium, splendor ignis, et de igne fulgur egrediens.	2020-04-20	Ezechiel
1100000012	et animalia ibant et revertebantur, in similitudinem fulguris coruscantis.	2020-04-20	Ezechiel
1100000013	cumque aspicerem animalia, apparuit rota una super terram iuxta animalia, habens quatuor facies.	2020-04-20	Ezechiel
1100000014	et aspectus rotarum et opus earum quasi visio maris: et una similitudo ipsarum quatuor: et aspectus earum et opera quasi sit rota in medio rotae.	2020-04-20	Ezechiel
1100000015	per quatuor partes earum euntes ibant, et non revertebantur cum ambularent.	2020-04-20	Ezechiel
1100000016	statura quoque erat rotis, et altitudo, et horribilis aspectus: et totum corpus oculis plenum in circuitu ipsarum quatuor.	2020-04-20	Ezechiel
1100000017	cumque ambularent animalia, ambulabant pariter et rotae iuxta ea: et cum elevarentur animalia de terra, elevabantur simul et rotae.	2020-04-20	Ezechiel
1100000018	quocumque ibat spiritus, illuc, eunte spiritu, et rotae pariter elevabantur sequentes eum: spiritus enim vitae erat in rotis.	2020-04-20	Ezechiel
1100000019	cum euntibus ibant, et cum stantibus stabant: et cum elevatis a terra, pariter elevabantur et rotae sequentes ea, quia spiritus vitae erat in rotis.	2020-04-20	Ezechiel
1100000020	et similitudo super capita animalium firmamenti, quasi aspectus crystalli horribilis, et extenti super capita eorum desuper.	2020-04-20	Ezechiel
1100000021	sub firmamento autem pennae eorum rectae alterius ad alterum: unumquodque duabus alis velabat corpus suum, et alterum similiter velabatur.	2020-04-20	Ezechiel
1100000022	et audiebam sonum alarum, quasi sonum aquarum multarum, quasi sonum sublimis dei: cum ambularent, quasi sonus erat multitudinis ut sonus castrorum: cumque starent, demittebantur pennae eorum.	2020-04-20	Ezechiel
1100000023	nam cum fieret vox super firmamentum quod erat super caput eorum, stabant, et submittebant alas suas.	2020-04-20	Ezechiel
1100000024	et super firmamentum quod erat imminens capiti eorum, quasi aspectus lapidis sapphiri similitudo throni: et super similitudinem throni similitudo quasi aspectus hominis desuper.	2020-04-20	Ezechiel
1100000025	et vidi quasi speciem electri, velut aspectum ignis, intrinsecus eius per circuitum: a lumbis eius et desuper, et a lumbis eius usque deorsum, vidi quasi speciem ignis splendentis in circuitu,velut aspectum arcus cum fuerit in nube in die pluviae.  hic erat aspectus splendoris per gyrum.	2020-04-20	Ezechiel
1100000026	caput 2 haec visio similitudinis gloriae domini.  et vidi, et cecidi in faciem meam, et audivi vocem loquentis, et dixit ad me: fili hominis, sta super pedes tuos, et loquar tecum.	2020-04-20	Ezechiel
1100000027	et ingressus est in me spiritus postquam locutus est mihi, et statuit me supra pedes meos: et audivi loquentem ad me,et dicentem: fili hominis, mitto ego te ad filios israel, ad gentes apostatrices quae recesserunt a me: ipsi et patres eorum praevaricati sunt pactum meum usque ad diem hanc:et filii dura facie et indomabili corde sunt, ad quos ego mitto te.  et dices ad eos: haec dicit dominus deus:si forte vel ipsi audiant, et si forte quiescant, quoniam domus exasperans est: et scient quia propheta fuerit in medio eorum.	2020-04-20	Ezechiel
1100000028	tu ergo, fili hominis, ne timeas eos, neque sermones eorum metuas, quoniam increduli et subversores sunt tecum, et cum scorpionibus habitas.  verba eorum ne timeas, et vultus eorum ne formides, quia domus exasperans est.	2020-04-20	Ezechiel
1100000029	loqueris ergo verba mea ad eos, si forte audiant, et quiescant: quoniam irritatores sunt.	2020-04-20	Ezechiel
1100000030	tu autem, fili hominis, audi quaecumque loquor ad te, et noli esse exasperans, sicut domus exasperatrix est: aperi os tuum, et comede quaecumque ego do tibi.	2020-04-20	Ezechiel
1100000031	et vidi: et ecce manus missa ad me, in qua erat involutus liber: et expandit illum coram me, qui erat scriptus intus et foris: et scriptae erant in eo lamentationes, et carmen, et vae.	2020-04-20	Ezechiel
1100000032	caput 3 et dixit ad me: fili hominis, quodcumque inveneris, comede: comede volumen istud, et vadens loquere ad filios israel.	2020-04-20	Ezechiel
1100000033	et aperui os meum, et cibavit me volumine illo:et dixit ad me: fili hominis, venter tuus comedet, et viscera tua complebuntur volumine isto quod ego do tibi.  et comedi illud, et factum est in ore meo sicut mel dulce.	2020-04-20	Ezechiel
1100000034	et dixit ad me: fili hominis, vade ad domum israel, et loqueris verba mea ad eos.	2020-04-20	Ezechiel
1100000035	non enim ad populum profundi sermonis et ignotae linguae tu mitteris ad domum israel:neque ad populos multos profundi sermonis et ignotae linguae, quorum non possis audire sermones: et si ad illos mittereris, ipsi audirent te:domus autem israel nolunt audire te, quia nolunt audire me: omnis quippe domus israel attrita fronte est, et duro corde.	2020-04-20	Ezechiel
1100000036	ecce dedi faciem tuam valentiorem faciebus eorum, et frontem tuam duriorem frontibus eorum:ut adamantem et ut silicem dedi faciem tuam: ne timeas eos, neque metuas a facie eorum, quia domus exasperans est.	2020-04-20	Ezechiel
1100000037	et dixit ad me: fili hominis, omnes sermones meos quos ego loquor ad te, assume in corde tuo, et auribus tuis audi:et vade, ingredere ad transmigrationem, ad filios populi tui, et loqueris ad eos: et dices eis: haec dicit dominus deus: si forte audiant et quiescant.	2020-04-20	Ezechiel
1100000038	et assumpsit me spiritus, et audivi post me vocem commotionis magnae: benedicta gloria domini de loco suo:et vocem alarum animalium percutientium alteram ad alteram, et vocem rotarum sequentium animalia, et vocem commotionis magnae.	2020-04-20	Ezechiel
1100000039	spiritus quoque levavit me, et assumpsit me: et abii amarus in indignatione spiritus mei: manus enim domini erat mecum, confortans me.	2020-04-20	Ezechiel
1100000040	et veni ad transmigrationem, ad acervum novarum frugum, ad eos qui habitabant iuxta flumen chobar: et sedi ubi illi sedebant, et mansi ibi septem diebus moerens in medio eorum.	2020-04-20	Ezechiel
1100000041	cum autem pertransissent septem dies, factum est verbum domini ad me, dicens:fili hominis, speculatorem dedi te domui israel, et audies de ore meo verbum, et annuntiabis eis ex me.	2020-04-20	Ezechiel
1100000042	si, dicente me ad impium: morte morieris, non annuntiaveris ei, neque locutus fueris ut avertatur a via sua impia et vivat, ipse impius in iniquitate sua morietur, sanguinem autem eius de manu tua requiram.	2020-04-20	Ezechiel
1100000043	si autem tu annuntiaveris impio, et ille non fuerit conversus ab impietate sua et a via sua impia, ipse quidem in iniquitate sua morietur: tu autem animam tuam liberasti.	2020-04-20	Ezechiel
1100000044	sed et si conversus iustus a iustitia sua fuerit, et fecerit iniquitatem, ponam offendiculum coram eo: ipse morietur quia non annuntiasti ei.  in peccato suo morietur, et non erunt in memoria iustitiae eius quas fecit: sanguinem vero eius de manu tua requiram.	2020-04-20	Ezechiel
1100000045	si autem tu annuntiaveris iusto ut non peccet iustus, et ille non peccaverit, vivens vivet, quia annuntiasti ei, et tu animam tuam liberasti.	2020-04-20	Ezechiel
1100000046	et facta est super me manus domini, et dixit ad me: surgens egredere in campum, et ibi loquar tecum.	2020-04-20	Ezechiel
1100000047	et surgens egressus sum in campum: et ecce ibi gloria domini stabat, quasi gloria quam vidi iuxta fluvium chobar: et cecidi in faciem meam.	2020-04-20	Ezechiel
1100000048	et ingressus est in me spiritus, et statuit me super pedes meos, et locutus est mihi, et dixit ad me: ingredere, et includere in medio domus tuae.	2020-04-20	Ezechiel
1100000049	et tu, fili hominis, ecce data sunt super te vincula, et ligabunt te in eis, et non egredieris de medio eorum.	2020-04-20	Ezechiel
1100000050	et linguam tuam adhaerere faciam palato tuo, et eris mutus, nec quasi vir obiurgans, quia domus exasperans est.	2020-04-20	Ezechiel
1100000051	cum autem locutus fuero tibi, aperiam os tuum, et dices ad eos: haec dicit dominus deus: qui audit, audiat, et qui quiescit, quiescat: quia domus exasperans est.	2020-04-20	Ezechiel
1100000052	caput 4 et tu, fili hominis, sume tibi laterem, et pones eum coram te, et describes in eo civitatem ierusalem.	2020-04-20	Ezechiel
1100000053	et ordinabis adversus eam obsidionem, et aedificabis munitiones, et comportabis aggerem, et dabis contra eam castra, et pones arietes in gyro.	2020-04-20	Ezechiel
1100000054	et tu sume tibi sartaginem ferream, et pones eam in murum ferreum inter te et inter civitatem: et obfirmabis faciem tuam ad eam, et erit in obsidionem, et circumdabis eam: signum est domui israel.	2020-04-20	Ezechiel
1100000055	et tu dormies super latus tuum sinistrum, et pones iniquitates domus israel super eo, numero dierum quibus dormies super illud: et assumes iniquitatem eorum.	2020-04-20	Ezechiel
1100000056	ego autem dedi tibi annos iniquitatis eorum, numero dierum trecentos et nonaginta dies: et portabis iniquitatem domus israel.	2020-04-20	Ezechiel
1100000057	et cum compleveris haec, dormies super latus tuum dexterum secundo, et assumes iniquitatem domus iuda quadraginta diebus: diem pro anno, diem, inquam, pro anno, dedi tibi.	2020-04-20	Ezechiel
1100000058	et ad obsidionem ierusalem convertes faciem tuam, et brachium tuum erit extentum: et prophetabis adversus eam.	2020-04-20	Ezechiel
1100000059	ecce circumdedi te vinculis: et non te convertes a latere tuo in latus aliud, donec compleas dies obsidionis tuae.	2020-04-20	Ezechiel
1100000060	et tu, sume tibi frumentum, et hordeum, et fabam, et lentem, et milium, et viciam: et mittes ea in vas unum, et facies tibi panes numero dierum quibus dormies super latus tuum: trecentis et nonaginta diebus comedes illud.	2020-04-20	Ezechiel
1100000061	cibus autem tuus, quo vesceris, erit in pondere viginti stateres in die: a tempore usque ad tempus comedes illud.	2020-04-20	Ezechiel
1100000062	et aquam in mensura bibes, sextam partem hin: a tempore usque ad tempus bibes illud.	2020-04-20	Ezechiel
1100000063	et quasi subcinericium hordeaceum comedes illud, et stercore quod egreditur de homine operies illud in oculis eorum.	2020-04-20	Ezechiel
1100000064	et dixit dominus: sic comedent filii israel panem suum pollutum inter gentes ad quas eiiciam eos.  et dixi:a, a, a, domine deus, ecce anima mea non est polluta: et morticinum, et laceratum a bestiis non comedi ab infantia mea usque nunc, et non est ingressa in os meum omnis caro immunda.	2020-04-20	Ezechiel
1100000065	et dixit ad me: ecce dedi tibi fimum boum pro stercoribus humanis, et facies panem tuum in eo.	2020-04-20	Ezechiel
1100000066	et dixit ad me: fili hominis, ecce ego conteram baculum panis in ierusalem, et comedent panem in pondere et in sollicitudine, et aquam in mensura et in angustia bibent,ut deficientibus pane et aqua, corruat unusquisque ad fratrem suum, et contabescant in iniquitatibus suis.	2020-04-20	Ezechiel
1100000067	caput 5 et tu, fili hominis, sume tibi gladium acutum, radentem pilos, et assumes eum et duces per caput tuum et per barbam tuam, et assumes tibi stateram ponderis et divides eos.	2020-04-20	Ezechiel
1100000068	tertiam partem igni combures in medio civitatis, iuxta completionem dierum obsidionis, et assumes tertiam partem, et concides gladio in circuitu eius: tertiam vero aliam disperges in ventum, et gladium nudabo post eos.	2020-04-20	Ezechiel
1100000069	et sumes inde parvum numerum, et ligabis eos in summitate pallii tui:et ex eis rursum tolles, et proiicies eos in medio ignis, et combures eos igni, et ex eo egredietur ignis in omnem domum israel.	2020-04-20	Ezechiel
1100000070	haec dicit dominus deus: ista est ierusalem: in medio gentium posui eam, et in circuitu eius terras.	2020-04-20	Ezechiel
1100000071	et contempsit iudicia mea, ut plus esset impia quam gentes, et praecepta mea ultra quam terrae quae in circuitu eius sunt: iudicia enim mea proiecerunt, et in praeceptis meis non ambulaverunt.	2020-04-20	Ezechiel
1100000072	idcirco haec dicit dominus deus: quia superastis gentes quae in circuitu vestro sunt, et in praeceptis meis non ambulastis, et iudicia mea non fecistis, et iuxta iudicia gentium quae in circuitu vestro sunt non estis operati,ideo haec dicit dominus deus: ecce ego ad te, et ipse ego faciam in medio tui iudicia in oculis gentium:et faciam in te quod non feci, et quibus similia ultra non faciam, propter omnes abominationes tuas.	2020-04-20	Ezechiel
1100000073	ideo patres comedent filios in medio tui, et filii comedent patres suos: et faciam in te iudicia, et ventilabo universas reliquias tuas in omnem ventum.	2020-04-20	Ezechiel
1100000074	idcirco vivo ego, dicit dominus deus, nisi pro eo quod sanctum meum violasti in omnibus offensionibus tuis et in cunctis abominationibus tuis, ego quoque confringam: et non parcet oculus meus, et non miserebor.	2020-04-20	Ezechiel
1100000075	tertia pars tui peste morietur, et fame consumetur in medio tui, et tertia pars tui in gladio cadet in circuitu tuo: tertiam vero partem tuam in omnem ventum dispergam, et gladium evaginabo post eos.	2020-04-20	Ezechiel
1100000076	et complebo furorem meum, et requiescere faciam indignationem meam in eis, et consolabor: et scient quia ego dominus locutus sum in zelo meo, cum implevero indignationem meam in eis.	2020-04-20	Ezechiel
1100000077	et dabo te in desertum, et in opprobrium gentibus quae in circuitu tuo sunt, in conspectu omnis praetereuntis:et eris opprobrium et blasphemia, exemplum et stupor in gentibus quae in circuitu tuo sunt, cum fecero in te iudicia in furore, et in indignatione, et in increpationibus irae.	2020-04-20	Ezechiel
1100000078	ego dominus locutus sum: quando misero sagittas famis pessimas in eos, quae erunt mortiferae, et quas mittam ut disperdam vos: et famem congregabo super vos, et conteram in vobis baculum panis:et immittam in vos famem et bestias pessimas, usque ad internecionem: et pestilentia et sanguis transibunt per te, et gladium inducam super te.  ego dominus locutus sum.	2020-04-20	Ezechiel
1100000079	caput 6 et factus est sermo domini ad me, dicens:fili hominis, pone faciem tuam ad montes israel, et prophetabis ad eos,et dices: montes israel, audite verbum domini dei.	2020-04-20	Ezechiel
1100000080	haec dicit dominus deus montibus et collibus, rupibus et vallibus: ecce ego inducam super vos gladium, et disperdam excelsa vestra, et demoliar aras vestras, et confringentur simulacra vestra, et deiiciam interfectos vestros ante idola vestra: et dabo cadavera filiorum israel ante faciem simulacrorum vestrorum, et dispergam ossa vestra circum aras vestras: in omnibus habitationibus vestris urbes desertae erunt, et excelsa demolientur et dissipabuntur: et interibunt arae vestrae, et confringentur, et cessabunt idola vestra, et conterentur delubra vestra, et delebuntur opera vestra: et cadet interfectus in medio vestri, et scietis quia ego sum dominus.	2020-04-20	Ezechiel
1100000081	et relinquam in vobis eos qui fugerint gladium in gentibus, cum dispersero vos in terris: et recordabuntur mei liberati vestri in gentibus ad quas captivi ducti sunt: quia contrivi cor eorum fornicans et recedens a me, et oculos eorum fornicantes post idola sua: et displicebunt sibimet super malis quae fecerunt in universis abominationibus suis.	2020-04-20	Ezechiel
1100000082	et scient quia ego dominus non frustra locutus sum, ut facerem eis malum hoc.	2020-04-20	Ezechiel
1100000083	haec dicit dominus deus: percute manum tuam et allide pedem tuum, et dic: heu!  ad omnes abominationes malorum domus israel: quia gladio, fame et peste ruituri sunt.	2020-04-20	Ezechiel
1100000084	qui longe est, peste morietur: qui autem prope, gladio corruet: et qui relictus fuerit et obsessus, fame morietur: et complebo indignationem meam in eis.	2020-04-20	Ezechiel
1100000085	et scietis quia ego dominus, cum fuerint interfecti vestri in medio idolorum vestrorum, in circuitu ararum vestrarum, in omni colle excelso, et in cunctis summitatibus montium, et subtus omne lignum nemorosum, et subtus universam quercum frondosam, locum ubi accenderunt thura redolentia universis idolis suis.	2020-04-20	Ezechiel
1100000086	et extendam manum meam super eos: et faciam terram desolatam et destitutam, a deserto deblatha, in omnibus habitationibus eorum: et scient quia ego dominus.	2020-04-20	Ezechiel
1100000087	caput 7 et factus est sermo domini ad me, dicens:et tu, fili hominis, haec dicit dominus deus terrae israel: finis venit: venit finis super quatuor plagas terrae.	2020-04-20	Ezechiel
1100000088	nunc finis super te, et immittam furorem meum in te: et iudicabo te iuxta vias tuas, et ponam contra te omnes abominationes tuas.	2020-04-20	Ezechiel
1100000089	et non parcet oculus meus super te, et non miserebor: sed vias tuas ponam super te, et abominationes tuae in medio tui erunt, et scietis quia ego dominus.	2020-04-20	Ezechiel
1100000090	haec dicit dominus deus: afflictio una, afflictio ecce venit.	2020-04-20	Ezechiel
1100000091	finis venit, venit finis: evigilavit adversum te, ecce venit.	2020-04-20	Ezechiel
1100000092	venit contritio super te, qui habitas in terra: venit tempus, prope est dies occisionis, et non gloriae montium.	2020-04-20	Ezechiel
1100000093	nunc de propinquo effundam iram meam super te, et complebo furorem meum in te: et iudicabo te iuxta vias tuas, et imponam tibi omnia scelera tua, et non parcet oculus meus, nec miserebor: sed vias tuas imponam tibi, et abominationes tuae in medio tui erunt, et scietis quia ego sum dominus percutiens.	2020-04-20	Ezechiel
1100000094	ecce dies, ecce venit: egressa est contritio, floruit virga, germinavit superbia, iniquitas surrexit in virga impietatis: non ex eis, et non ex populo, neque ex sonitu eorum: et non erit requies in eis.	2020-04-20	Ezechiel
1100000095	venit tempus, appropinquavit dies: qui emit, non laetetur, et qui vendit, non lugeat: quia ira super omnem populum eius.	2020-04-20	Ezechiel
1100000096	quia qui vendit, ad id quod vendidit non revertetur: et adhuc in viventibus vita eorum: visio enim ad omnem multitudinem eius non regredietur, et vir in iniquitate vitae suae non confortabitur.	2020-04-20	Ezechiel
1100000097	canite tuba, praeparentur omnes: et non est qui vadat ad praelium: ira enim mea super universum populum eius.	2020-04-20	Ezechiel
1100000098	gladium foris, et pestis et fames intrinsecus: qui in agro est, gladio morietur, et qui in civitate, pestilentia et fame devorabuntur.	2020-04-20	Ezechiel
1100000099	et salvabuntur qui fugerint ex eis: et erunt in montibus quasi columbae convallium omnes trepidi, unusquisque in iniquitate sua.	2020-04-20	Ezechiel
1100000100	omnes manus dissolventur, et omnia genua fluent aquis.	2020-04-20	Ezechiel
1100000101	et accingent se ciliciis, et operiet eos formido: et in omni facie confusio, et in universis capitibus eorum calvitium.	2020-04-20	Ezechiel
1100000102	argentum eorum foras proiicietur, et aurum eorum in sterquilinium erit: argentum eorum et aurum eorum non valebit liberare eos in die furoris domini: animam suam non saturabunt, et ventres eorum non implebuntur, quia scandalum iniquitatis eorum factum est.	2020-04-20	Ezechiel
1100000103	et ornamentum monilium suorum in superbiam posuerunt, et imagines abominationum suarum et simulacrorum fecerunt ex eo: propter hoc dedi eis illud in immunditiam.	2020-04-20	Ezechiel
1100000104	et dabo illud in manus alienorum ad diripiendum, et impiis terrae in praedam, et contaminabunt illud.	2020-04-20	Ezechiel
1100000105	et avertam faciem meam ab eis, et violabunt arcanum meum: et introibunt in illud emissarii, et contaminabunt illud.	2020-04-20	Ezechiel
1100000106	fac conclusionem, quoniam terra plena est iudicio sanguinum, et civitas plena iniquitate.	2020-04-20	Ezechiel
1100000107	et adducam pessimos de gentibus, et possidebunt domos eorum: et quiescere faciam superbiam potentium, et possidebunt sanctuaria eorum.	2020-04-20	Ezechiel
1100000108	angustia superveniente, requirent pacem, et non erit.	2020-04-20	Ezechiel
1100000109	conturbatio super conturbationem veniet, et auditus super auditum: et quaerent visionem de propheta, et lex peribit a sacerdote, et consilium a senioribus.	2020-04-20	Ezechiel
1100000110	rex lugebit, et princeps induetur moerore, et manus populi terrae conturbabuntur: secundum viam eorum faciam eis, et secundum iudicia eorum iudicabo eos, et scient quia ego dominus.	2020-04-20	Ezechiel
1100000111	caput 8 et factum est in anno sexto, in sexto mense, in quinta mensis, ego sedebam in domo mea, et senes iuda sedebant coram me, et cecidit ibi super me manus domini dei.	2020-04-20	Ezechiel
1100000112	et vidi: et ecce similitudo quasi aspectus ignis: ab aspectu lumborum eius et deorsum, ignis: et a lumbis eius et sursum, quasi aspectus splendoris, ut visio electri.	2020-04-20	Ezechiel
1100000113	et emissa similitudo manus apprehendit me in cincinno capitis mei, et elevavit me spiritus inter terram et caelum: et adduxit me in ierusalem, in visione dei, iuxta ostium interius quod respiciebat ad aquilonem, ubi erat statutum idolum zeli ad provocandam aemulationem.	2020-04-20	Ezechiel
1100000114	et ecce ibi gloria dei israel, secundum visionem quam videram in campo.	2020-04-20	Ezechiel
1100000115	et dixit ad me: fili hominis, leva oculos tuos ad viam aquilonis.  et levavi oculos meos ad viam aquilonis, et ecce ab aquilone portae altaris idolum zeli in ipso introitu.	2020-04-20	Ezechiel
1100000116	et dixit ad me: fili hominis, putasne vides tu quid isti faciunt, abominationes magnas quas domus israel facit hic, ut procul recedam a sanctuario meo?  et adhuc conversus videbis abominationes maiores.	2020-04-20	Ezechiel
1100000117	et introduxit me ad ostium atrii, et vidi, et ecce foramen unum in pariete.	2020-04-20	Ezechiel
1100000118	et dixit ad me: fili hominis, fode parietem.  et cum fodissem parietem, apparuit ostium unum.	2020-04-20	Ezechiel
1100000119	et dixit ad me: ingredere, et vide abominationes pessimas quas isti faciunt hic.	2020-04-20	Ezechiel
1100000120	et ingressus vidi, et ecce omnis similitudo reptilium et animalium, abominatio, et universa idola domus israel, depicta erant in pariete in circuitu per totum:et septuaginta viri de senioribus domus israel: et iezonias filius saphan stabat in medio eorum stantium ante picturas: et unusquisque habebat thuribulum in manu sua, et vapor nebulae de thure consurgebat.	2020-04-20	Ezechiel
1100000121	et dixit ad me: certe vides, fili hominis, quae seniores domus israel faciunt in tenebris, unusquisque in abscondito cubiculi sui: dicunt enim: non videt dominus nos; dereliquit dominus terram.	2020-04-20	Ezechiel
1100000122	et dixit ad me: adhuc conversus videbis abominationes maiores, quas isti faciunt.	2020-04-20	Ezechiel
1100000123	et introduxit me per ostium portae domus domini quod respiciebat ad aquilonem, et ecce ibi mulieres sedebant plangentes adonidem.	2020-04-20	Ezechiel
1100000124	et dixit ad me: certe vidisti, fili hominis: adhuc conversus videbis abominationes maiores his.	2020-04-20	Ezechiel
1100000125	et introduxit me in atrium domus domini interius, et ecce in ostio templi domini, inter vestibulum et altare, quasi viginti quinque viri dorsa habentes contra templum domini, et facies ad orientem: et adorabant ad ortum solis.	2020-04-20	Ezechiel
1100000126	et dixit ad me: certe vidisti, fili hominis: numquid leve est hoc domui iuda, ut facerent abominationes istas quas fecerunt hic, quia replentes terram iniquitate, conversi sunt ad irritandum me?  et ecce applicant ramum ad nares suas.	2020-04-20	Ezechiel
1100000127	ergo et ego faciam in furore: non parcet oculus meus, nec miserebor: et cum clamaverint ad aures meas voce magna, non exaudiam eos.	2020-04-20	Ezechiel
1100000128	caput 9 et clamavit in auribus meis voce magna, dicens: appropinquaverunt visitationes urbis, et unusquisque vas interfectionis habet in manu sua.	2020-04-20	Ezechiel
1100000129	et ecce sex viri veniebant de via portae superioris, quae respicit ad aquilonem, et uniuscuiusque vas interitus in manu eius: vir quoque unus in medio eorum vestitus erat lineis, et atramentarium scriptoris ad renes eius: et ingressi sunt, et steterunt iuxta altare aereum.	2020-04-20	Ezechiel
1100000130	et gloria domini israel assumpta est de cherub, quae erat super eum ad limen domus: et vocavit virum qui indutus erat lineis, et atramentarium scriptoris habebat in lumbis suis:et dixit dominus ad eum: transi per mediam civitatem, in medio ierusalem, et signa thau super frontes virorum gementium et dolentium super cunctis abominationibus quae fiunt in medio eius.	2020-04-20	Ezechiel
1100000131	et illis dixit, audiente me: transite per civitatem sequentes eum, et percutite: non parcat oculus vester, neque misereamini:senem, adolescentulum et virginem, parvulum et mulieres interficite usque ad internecionem: omnem autem super quem videritis thau, ne occidatis: et a sanctuario meo incipite.  coeperunt ergo a viris senioribus, qui erant ante faciem domus.	2020-04-20	Ezechiel
1100000132	et dixit ad eos: contaminate domum, et implete atria interfectis; egredimini.  et egressi sunt, et percutiebant eos qui erant in civitate.	2020-04-20	Ezechiel
1100000133	et caede completa, remansi ego, ruique super faciem meam, et clamans aio: heu!  heu!  heu!  domine deus: ergone disperdes omnes reliquias israel, effundens furorem tuum super ierusalem? et dixit ad me: iniquitas domus israel et iuda magna est nimis valde, et repleta est terra sanguinibus, et civitas repleta est aversione: dixerunt enim: dereliquit dominus terram, et dominus non videt.	2020-04-20	Ezechiel
1100000134	igitur et meus non parcet oculus, neque miserebor: viam eorum super caput eorum reddam.	2020-04-20	Ezechiel
1100000135	et ecce vir qui erat indutus lineis, qui habebat atramentarium in dorso suo, respondit verbum, dicens: feci sicut praecepisti mihi.	2020-04-20	Ezechiel
1100000136	caput 10 et vidi: et ecce in firmamento quod erat super caput cherubim, quasi lapis sapphirus, quasi species similitudinis solii, apparuit super ea.	2020-04-20	Ezechiel
1100000137	et dixit ad virum qui indutus erat lineis, et ait: ingredere in medio rotarum quae sunt subtus cherubim, et imple manum tuam prunis ignis quae sunt inter cherubim, et effunde super civitatem.  ingressusque est in conspectu meo.	2020-04-20	Ezechiel
1100000138	cherubim autem stabant a dextris domus cum ingrederetur vir, et nubes implevit atrium interius.	2020-04-20	Ezechiel
1100000139	et elevata est gloria domini desuper cherub ad limen domus: et repleta est domus nube, et atrium repletum est splendore gloriae domini.	2020-04-20	Ezechiel
1100000140	et sonitus alarum cherubim audiebatur usque ad atrium exterius, quasi vox dei omnipotentis loquentis.	2020-04-20	Ezechiel
1100000141	cumque praecepisset viro qui indutus erat lineis, dicens: sume ignem de medio rotarum quae sunt inter cherubim: ingressus ille stetit iuxta rotam.	2020-04-20	Ezechiel
1100000142	et extendit cherub manum de medio cherubim ad ignem qui erat inter cherubim, et sumpsit, et dedit in manus eius qui indutus erat lineis: qui accipiens egressus est.	2020-04-20	Ezechiel
1100000143	et apparuit in cherubim similitudo manus hominis subtus pennas eorum.	2020-04-20	Ezechiel
1100000144	et vidi: et ecce quatuor rotae iuxta cherubim: rota una iuxta cherub unum, et rota alia iuxta cherub unum: species autem rotarum erat quasi visio lapidis chrysolithi:et aspectus earum similitudo una quatuor, quasi sit rota in medio rotae.	2020-04-20	Ezechiel
1100000145	cumque ambularent, in quatuor partes gradiebantur, et non revertebantur ambulantes: sed ad locum ad quem ire declinabat quae prima erat, sequebantur et ceterae, nec convertebantur.	2020-04-20	Ezechiel
1100000146	et omne corpus earum, et colla, et manus, et pennae, et circuli, plena erant oculis in circuitu quatuor rotarum.	2020-04-20	Ezechiel
1100000147	et rotas istas vocavit volubiles, audiente me.	2020-04-20	Ezechiel
1100000148	quatuor autem facies habebat unum: facies una, facies cherub, et facies secunda, facies hominis: et in tertio facies leonis, et in quarto facies aquilae.	2020-04-20	Ezechiel
1100000149	et elevata sunt cherubim: ipsum est animal quod videram iuxta fluvium chobar.	2020-04-20	Ezechiel
1100000150	cumque ambularent cherubim, ibant pariter et rotae iuxta ea: et cum elevarent cherubim alas suas ut exaltarentur de terra, non residebant rotae, sed et ipsae iuxta erant.	2020-04-20	Ezechiel
1100000151	stantibus illis stabant, et cum elevatis elevabantur: spiritus enim vitae erat in eis.	2020-04-20	Ezechiel
1100000152	et egressa est gloria domini a limine templi, et stetit super cherubim.	2020-04-20	Ezechiel
1100000153	et elevantia cherubim alas suas, exaltata sunt a terra coram me: et illis egredientibus, rotae quoque subsecutae sunt: et stetit in introitu portae domus domini orientalis, et gloria dei israel erat super ea.	2020-04-20	Ezechiel
1100000154	ipsum est animal quod vidi subter deum israel iuxta fluvium chobar, et intellexi quia cherubim essent.	2020-04-20	Ezechiel
1100000155	quatuor vultus uni, et quatuor alae uni: et similitudo manus hominis sub alis eorum.	2020-04-20	Ezechiel
1100000156	et similitudo vultuum eorum, ipsi vultus quos videram iuxta fluvium chobar, et intuitus eorum, et impetus singulorum ante faciem suam ingredi.	2020-04-20	Ezechiel
1100000157	caput 11 et elevavit me spiritus, et introduxit me ad portam domus domini orientalem, quae respicit ad solis ortum: et ecce in introitu portae viginti quinque viri: et vidi in medio eorum iezoniam filium azur, et pheltiam filium banaiae, principes populi.	2020-04-20	Ezechiel
1100000158	dixitque ad me: fili hominis, hi sunt viri qui cogitant iniquitatem, et tractant consilium pessimum in urbe ista,dicentes: nonne dudum aedificatae sunt domus?  haec est lebes, nos autem carnes.	2020-04-20	Ezechiel
1100000159	idcirco vaticinare de eis, vaticinare, fili hominis.	2020-04-20	Ezechiel
1100000160	et irruit in me spiritus domini, et dixit ad me: loquere: haec dicit dominus: sic locuti estis, domus israel, et cogitationes cordis vestri ego novi.	2020-04-20	Ezechiel
1100000161	plurimos occidistis in urbe hac, et implestis vias eius interfectis.	2020-04-20	Ezechiel
1100000162	propterea haec dicit dominus deus: interfecti vestri, quos posuistis in medio eius, hi sunt carnes, et haec est lebes: et educam vos de medio eius.	2020-04-20	Ezechiel
1100000163	gladium metuistis, et gladium inducam super vos, ait dominus deus.	2020-04-20	Ezechiel
1100000164	et eiiciam vos de medio eius, daboque vos in manu hostium, et faciam in vobis iudicia.	2020-04-20	Ezechiel
1100000165	gladio cadetis: in finibus israel iudicabo vos, et scietis quia ego dominus.	2020-04-20	Ezechiel
1100000166	haec non erit vobis in lebetem, et vos non eritis in medio eius in carnes: in finibus israel iudicabo vos,et scietis quia ego dominus: quia in praeceptis meis non ambulastis, et iudicia mea non fecistis, sed iuxta iudicia gentium quae in circuitu vestro sunt estis operati.	2020-04-20	Ezechiel
1100000167	et factum est cum prophetarem, pheltias filius banaiae mortuus est: et cecidi in faciem meam clamans voce magna, et dixi: heu!  heu!  heu!  domine deus, consummationem tu facis reliquiarum israel? et factum est verbum domini ad me, dicens:fili hominis, fratres tui, fratres tui, viri propinqui tui, et omnis domus israel, universi quibus dixerunt habitatores ierusalem: longe recedite a domino: nobis data est terra in possessionem.	2020-04-20	Ezechiel
1100000168	propterea haec dicit dominus deus: quia longe feci eos in gentibus, et quia dispersi eos in terris: ero eis in sanctificationem modicam in terris ad quas venerunt.	2020-04-20	Ezechiel
1100000169	propterea loquere: haec dicit dominus deus: congregabo vos de populis, et adunabo de terris in quibus dispersi estis, daboque vobis humum israel.	2020-04-20	Ezechiel
1100000170	et ingredientur illuc, et auferent omnes offensiones, cunctasque abominationes eius de illa.	2020-04-20	Ezechiel
1100000171	et dabo eis cor unum, et spiritum novum tribuam in visceribus eorum: et auferam cor lapideum de carne eorum, et dabo eis cor carneum,ut in praeceptis meis ambulent, et iudicia mea custodiant, faciantque ea, et sint mihi in populum, et ego sim eis in deum.	2020-04-20	Ezechiel
1100000172	quorum cor post offendicula et abominationes suas ambulat, horum viam in capite suo ponam, dicit dominus deus.	2020-04-20	Ezechiel
1100000173	et elevaverunt cherubim alas suas, et rotae cum eis, et gloria dei israel erat super ea:et ascendit gloria domini de medio civitatis, stetitque super montem qui est ad orientem urbis.	2020-04-20	Ezechiel
1100000174	et spiritus levavit me, adduxitque in chaldaeam ad transmigrationem, in visione, in spiritu dei: et sublata est a me visio quam videram.	2020-04-20	Ezechiel
1100000175	et locutus sum ad transmigrationem omnia verba domini quae ostenderat mihi.	2020-04-20	Ezechiel
1100000176	caput 12 et factus est sermo domini ad me, dicens:fili hominis, in medio domus exasperantis tu habitas: qui oculos habent ad videndum, et non vident, et aures ad audiendum, et non audiunt: quia domus exasperans est.	2020-04-20	Ezechiel
1100000177	tu ergo, fili hominis, fac tibi vasa transmigrationis, et transmigrabis per diem coram eis.  transmigrabis autem de loco tuo ad locum alterum in conspectu eorum, si forte aspiciant, quia domus exasperans est:et efferes foras vasa tua quasi vasa transmigrantis per diem in conspectu eorum: tu autem egredieris vespere coram eis, sicut egreditur migrans.	2020-04-20	Ezechiel
1100000178	ante oculos eorum perfode tibi parietem, et egredieris per eum.	2020-04-20	Ezechiel
1100000179	in conspectu eorum in humeris portaberis; in caligine effereris: faciem tuam velabis, et non videbis terram, quia portentum dedi te domui israel.	2020-04-20	Ezechiel
1100000180	feci ergo sicut praeceperat mihi dominus: vasa mea protuli quasi vasa transmigrantis per diem, et vespere perfodi mihi parietem manu: et in caligine egressus sum, in humeris portatus in conspectu eorum.	2020-04-20	Ezechiel
1100000181	et factus est sermo domini mane ad me, dicens:fili hominis, numquid non dixerunt ad te domus israel, domus exasperans: quid tu facis? dic ad eos: haec dicit dominus deus: super ducem onus istud, qui est in ierusalem, et super omnem domum israel, quae est in medio eorum.	2020-04-20	Ezechiel
1100000182	dic: ego portentum vestrum: quomodo feci, sic fiet illis: in transmigrationem et in captivitatem ibunt.	2020-04-20	Ezechiel
1100000183	et dux qui est in medio eorum, in humeris portabitur; in caligine egredietur: parietem perfodient, ut educant eum; facies eius operietur, ut non videat oculo terram.	2020-04-20	Ezechiel
1100000184	et extendam rete meum super eum, et capietur in sagena mea: et adducam eum in babylonem, in terram chaldaeorum, et ipsam non videbit: ibique morietur.	2020-04-20	Ezechiel
1100000185	et omnes qui circa eum sunt, praesidium eius, et agmina eius, dispergam in omnem ventum, et gladium evaginabo post eos.	2020-04-20	Ezechiel
1100000186	et scient quia ego dominus, quando dispersero illos in gentibus, et disseminavero eos in terris.	2020-04-20	Ezechiel
1100000187	et relinquam ex eis viros paucos a gladio, et fame, et pestilentia, ut enarrent omnia scelera eorum in gentibus ad quas ingredientur, et scient quia ego dominus.	2020-04-20	Ezechiel
1100000188	et factus est sermo domini ad me, dicens: fili hominis, panem tuum in conturbatione comede, sed et aquam tuam in festinatione et moerore bibe.	2020-04-20	Ezechiel
1100000189	et dices ad populum terrae: haec dicit dominus deus ad eos qui habitant in ierusalem, in terra israel: panem suum in sollicitudine comedent, et aquam suam in desolatione bibent: ut desoletur terra a multitudine sua, propter iniquitatem omnium qui habitant in ea.	2020-04-20	Ezechiel
1100000190	et civitates quae nunc habitantur, desolatae erunt, terraque deserta, et scietis quia ego dominus.	2020-04-20	Ezechiel
1100000191	et factus est sermo domini ad me, dicens: fili hominis, quod est proverbium istud vobis in terra israel, dicentium: in longum differentur dies, et peribit omnis visio? ideo dic ad eos: haec dicit dominus deus: quiescere faciam proverbium istud, neque vulgo dicetur ultra in israel: et loquere ad eos quod appropinquaverint dies, et sermo omnis visionis.	2020-04-20	Ezechiel
1100000192	non enim erit ultra omnis visio cassa, neque divinatio ambigua in medio filiorum israel: quia ego dominus loquar, et quodcumque locutus fuero verbum, fiet, et non prolongabitur amplius: sed in diebus vestris, domus exasperans, loquar verbum, et faciam illud, dicit dominus deus.	2020-04-20	Ezechiel
1100000193	et factus est sermo domini ad me, dicens: fili hominis, ecce domus israel dicentium: visio quam hic videt, in dies multos et in tempora longa iste prophetat.	2020-04-20	Ezechiel
1100000194	propterea dic ad eos: haec dicit dominus deus: non prolongabitur ultra omnis sermo meus: verbum quod locutus fuero, complebitur, dicit dominus deus.	2020-04-20	Ezechiel
1100000195	caput 13 et factus est sermo domini ad me, dicens:fili hominis, vaticinare ad prophetas israel qui prophetant, et dices prophetantibus de corde suo: audite verbum domini.	2020-04-20	Ezechiel
1100000196	haec dicit dominus deus: vae prophetis insipientibus, qui sequuntur spiritum suum, et nihil vident! quasi vulpes in desertis prophetae tui, israel, erant.	2020-04-20	Ezechiel
1100000197	non ascendistis ex adverso, neque opposuistis murum pro domo israel, ut staretis in praelio in die domini.	2020-04-20	Ezechiel
1100000198	vident vana, et divinant mendacium, dicentes: ait dominus, cum dominus non miserit eos: et perseveraverunt confirmare sermonem.	2020-04-20	Ezechiel
1100000199	numquid non visionem cassam vidistis, et divinationem mendacem locuti estis, et dicitis: ait dominus, cum ego non sim locutus? propterea haec dicit dominus deus: quia locuti estis vana, et vidistis mendacium, ideo ecce ego ad vos, dicit dominus deus.	2020-04-20	Ezechiel
1100000200	et erit manus mea super prophetas qui vident vana, et divinant mendacium: in consilio populi mei non erunt, et in scriptura domus israel non scribentur, nec in terram israel ingredientur, et scietis quia ego dominus deus: eo quod deceperint populum meum, dicentes: pax, et non est pax: et ipse aedificabat parietem, illi autem liniebant eum luto absque paleis.	2020-04-20	Ezechiel
1100000201	dic ad eos qui liniunt absque temperatura, quod casurus sit: erit enim imber inundans, et dabo lapides praegrandes desuper irruentes, et ventum procellae dissipantem.	2020-04-20	Ezechiel
1100000202	siquidem ecce cecidit paries: numquid non dicetur vobis: ubi est litura quam linistis? propterea haec dicit dominus deus: et erumpere faciam spiritum tempestatum in indignatione mea, et imber inundans in furore meo erit, et lapides grandes in ira in consumptionem.	2020-04-20	Ezechiel
1100000203	et destruam parietem quem linistis absque temperamento, et adaequabo eum terrae, et revelabitur fundamentum eius: et cadet, et consumetur in medio eius, et scietis quia ego sum dominus.	2020-04-20	Ezechiel
1100000204	et complebo indignationem meam in pariete, et in his qui liniunt eum absque temperamento: dicamque vobis: non est paries, et non sunt qui liniunt eum: prophetae israel, qui prophetant ad ierusalem, et vident ei visionem pacis, et non est pax, ait dominus deus.	2020-04-20	Ezechiel
1100000205	et tu, fili hominis, pone faciem tuam contra filias populi tui quae prophetant de corde suo: et vaticinare super eas,et dic: haec dicit dominus deus: vae quae consuunt pulvillos sub omni cubito manus, et faciunt cervicalia sub capite universae aetatis ad capiendas animas: et cum caperent animas populi mei, vivificabant animas eorum! et violabant me ad populum meum propter pugillum hordei, et fragmen panis, ut interficerent animas quae non moriuntur, et vivificarent animas quae non vivunt, mentientes populo meo credenti mendaciis.	2020-04-20	Ezechiel
1100000206	propter hoc haec dicit dominus deus: ecce ego ad pulvillos vestros, quibus vos capitis animas volantes: et dirumpam eos de brachiis vestris, et dimittam animas quas vos capitis, animas ad volandum.	2020-04-20	Ezechiel
1100000207	et dirumpam cervicalia vestra, et liberabo populum meum de manu vestra, neque erunt ultra in manibus vestris ad praedandum: et scietis quia ego dominus.	2020-04-20	Ezechiel
1100000208	pro eo quod moerere fecistis cor iusti mendaciter, quem ego non contristavi, et confortastis manus impii, ut non reverteretur a via sua mala, et viveret: propterea vana non videbitis, et divinationes non divinabitis amplius, et eruam populum meum de manu vestra: et scietis quia ego dominus.	2020-04-20	Ezechiel
1100000209	caput 14 et venerunt ad me viri seniorum israel, et sederunt coram me.	2020-04-20	Ezechiel
1100000210	et factus est sermo domini ad me, dicens:fili hominis, viri isti posuerunt immunditias suas in cordibus suis, et scandalum iniquitatis suae statuerunt contra faciem suam: numquid interrogatus respondebo eis? propter hoc loquere eis, et dices ad eos: haec dicit dominus deus: homo, homo de domo israel, qui posuerit immunditias suas in corde suo, et scandalum iniquitatis suae statuerit contra faciem suam, et venerit ad prophetam interrogans per eum me: ego dominus respondebo ei in multitudine immunditiarum suarum,ut capiatur domus israel in corde suo, quo recesserunt a me in cunctis idolis suis.	2020-04-20	Ezechiel
1100000211	propterea dic ad domum israel: haec dicit dominus deus: convertimini, et recedite ab idolis vestris, et ab universis contaminationibus vestris avertite facies vestras.	2020-04-20	Ezechiel
1100000212	quia homo, homo de domo israel, et de proselytis quicumque advena fuerit in israel, si alienatus fuerit a me, et posuerit idola sua in corde suo, et scandalum iniquitatis suae statuerit contra faciem suam, et venerit ad prophetam ut interroget per eum me: ego dominus respondebo ei per me:et ponam faciem meam super hominem illum, et faciam eum in exemplum et in proverbium, et disperdam eum de medio populi mei: et scietis quia ego dominus.	2020-04-20	Ezechiel
1100000213	et propheta cum erraverit, et locutus fuerit verbum, ego dominus decepi prophetam illum, et extendam manum meam super illum, et delebo eum de medio populi mei israel.	2020-04-20	Ezechiel
1100000214	et portabunt iniquitatem suam: iuxta iniquitatem interrogantis, sic iniquitas prophetae erit:ut non erret ultra domus israel a me, neque polluatur in universis praevaricationibus suis: sed sint mihi in populum, et ego sim eis in deum, ait dominus exercituum.	2020-04-20	Ezechiel
1100000215	et factus est sermo domini ad me, dicens: fili hominis, terra cum peccaverit mihi, ut praevaricetur praevaricans, extendam manum meam super eam, et conteram virgam panis eius, et immittam in eam famem, et interficiam de ea hominem et iumentum.	2020-04-20	Ezechiel
1100000216	et si fuerint tres viri isti in medio eius, noe, daniel, et iob, ipsi iustitia sua liberabunt animas suas, ait dominus exercituum.	2020-04-20	Ezechiel
1100000217	quod si et bestias pessimas induxero super terram ut vastem eam, et fuerit invia, eo quod non sit pertransiens propter bestias: tres viri isti si fuerint in ea, vivo ego, dicit dominus deus, quia nec filios nec filias liberabunt, sed ipsi soli liberabuntur, terra autem desolabitur.	2020-04-20	Ezechiel
1100000218	vel si gladium induxero super terram illam, et dixero gladio: transi per terram: et interfecero de ea hominem et iumentum, et tres viri isti fuerint in medio eius: vivo ego, dicit dominus deus, non liberabunt filios neque filias, sed ipsi soli liberabuntur.	2020-04-20	Ezechiel
1100000219	si autem et pestilentiam immisero super terram illam, et effudero indignationem meam super eam in sanguine, ut auferam ex ea hominem et iumentum, et noe, et daniel, et iob fuerint in medio eius: vivo ego, dicit dominus deus, quia filium et filiam non liberabunt, sed ipsi iustitia sua liberabunt animas suas.	2020-04-20	Ezechiel
1100000220	quoniam haec dicit dominus deus: quod etsi quatuor iudicia mea pessima, gladium, et famem, ac bestias malas, et pestilentiam, immisero in ierusalem, ut interficiam de ea hominem et pecus, tamen relinquetur in ea salvatio educentium filios et filias: ecce ipsi ingredientur ad vos, et videbitis viam eorum et adinventiones eorum, et consolabimini super malo quod induxi in ierusalem, in omnibus quae importavi super eam.	2020-04-20	Ezechiel
1100000221	et consolabuntur vos, cum videritis viam eorum et adinventiones eorum: et cognoscetis quod non frustra fecerim omnia quae feci in ea, ait dominus deus.	2020-04-20	Ezechiel
1100000222	caput 15 et factus est sermo domini ad me, dicens: fili hominis, quid fiet de ligno vitis, ex omnibus lignis nemorum quae sunt inter ligna silvarum? numquid tolletur de ea lignum ut fiat opus, aut fabricabitur de ea paxillus ut dependeat in eo quodcumque vas? ecce igni datum est in escam: utramque partem eius consumpsit ignis, et medietas eius redacta est in favillam: numquid utile erit ad opus? etiam cum esset integrum, non erat aptum ad opus: quanto magis cum illud ignis devoraverit et combusserit, nihil ex eo fiet operis? propterea haec dicit dominus deus: quomodo lignum vitis inter ligna silvarum, quod dedi igni ad devorandum, sic tradam habitatores ierusalem.	2020-04-20	Ezechiel
1100000223	et ponam faciem meam in eos: de igne egredientur, et ignis consumet eos: et scietis quia ego dominus, cum posuero faciem meam in eos, et dedero terram inviam et desolatam, eo quod praevaricatores extiterint, dicit dominus deus.	2020-04-20	Ezechiel
1100000224	caput 16 et factus est sermo domini ad me, dicens:fili hominis, notas fac ierusalem abominationes suas,et dices: haec dicit dominus deus ierusalem: radix tua et generatio tua de terra chanaan: pater tuus amorrhaeus, et mater tua cethaea.	2020-04-20	Ezechiel
1100000225	et quando nata es, in die ortus tui non est praecisus umbilicus tuus, et aqua non es lota in salutem, nec sale salita, nec involuta pannis.	2020-04-20	Ezechiel
1100000226	non pepercit super te oculus, ut faceret tibi unum de his, misertus tui: sed proiecta es super faciem terrae in abiectione animae tuae in die qua nata es.	2020-04-20	Ezechiel
1100000227	transiens autem per te, vidi te conculcari in sanguine tuo: et dixi tibi cum esses in sanguine tuo: vive, dixi, inquam, tibi: in sanguine tuo vive.	2020-04-20	Ezechiel
1100000228	multiplicatam quasi germen agri dedi te: et multiplicata es, et grandis effecta, et ingressa es, et pervenisti ad mundum muliebrem: ubera tua intumuerunt, et pilus tuus germinavit: et eras nuda, et confusione plena.	2020-04-20	Ezechiel
1100000229	et transivi per te, et vidi te: et ecce tempus tuum, tempus amantium: et expandi amictum meum super te, et operui ignominiam tuam: et iuravi tibi, et ingressus sum pactum tecum, ait dominus deus, et facta es mihi.	2020-04-20	Ezechiel
1100000230	et lavi te aqua, et emundavi sanguinem tuum ex te, et unxi te oleo.	2020-04-20	Ezechiel
1100000231	et vestivi te discoloribus, et calceavi te ianthino, et cinxi te bysso, et indui te subtilibus:et ornavi te ornamento, et dedi armillas in manibus tuis, et torquem circa collum tuum:et dedi inaurem super os tuum, et circulos auribus tuis, et coronam decoris in capite tuo.	2020-04-20	Ezechiel
1100000232	et ornata es auro et argento, et vestita es bysso et polymito et multicoloribus: similam, et mel, et oleum comedisti: et decora facta es vehementer nimis, et profecisti in regnum.	2020-04-20	Ezechiel
1100000233	et egressum est nomen tuum in gentes propter speciem tuam, quia perfecta eras in decore meo quem posueram super te, dicit dominus deus.	2020-04-20	Ezechiel
1100000234	et habens fiduciam in pulchritudine tua, fornicata es in nomine tuo: et exposuisti fornicationem tuam omni transeunti, ut eius fieres.	2020-04-20	Ezechiel
1100000235	et sumens de vestimentis tuis, fecisti tibi excelsa hinc inde consuta, et fornicata es super eis sicut non est factum, neque futurum est.	2020-04-20	Ezechiel
1100000236	et tulisti vasa decoris tui de auro meo atque argento meo, quae dedi tibi, et fecisti tibi imagines masculinas, et fornicata es in eis.	2020-04-20	Ezechiel
1100000237	et sumpsisti vestimenta tua multicoloria, et operuisti illas, et oleum meum et thymiama meum posuisti coram eis.	2020-04-20	Ezechiel
1100000238	et panem meum quem dedi tibi, similam, et oleum, et mel, quibus enutrivi te, posuisti in conspectu eorum in odorem suavitatis: et factum est, ait dominus deus.	2020-04-20	Ezechiel
1100000239	et tulisti filios tuos et filias tuas quas generasti mihi, et immolasti eis ad devorandum.  numquid parva est fornicatio tua? immolasti filios meos, et dedisti, illos consecrans, eis.	2020-04-20	Ezechiel
1100000240	et post omnes abominationes tuas et fornicationes, non es recordata dierum adolescentiae tuae, quando eras nuda et confusione plena, conculcata in sanguine tuo.	2020-04-20	Ezechiel
1100000241	et accidit post omnem malitiam tuam (vae, vae tibi!  ait dominus deus),et aedificasti tibi lupanar, et fecisti tibi prostibulum in cunctis plateis.	2020-04-20	Ezechiel
1100000242	ad omne caput viae aedificasti signum prostitutionis tuae, et abominabilem fecisti decorem tuum: et divisisti pedes tuos omni transeunti, et multiplicasti fornicationes tuas:et fornicata es cum filiis aegypti, vicinis tuis, magnarum carnium: et multiplicasti fornicationem tuam ad irritandum me.	2020-04-20	Ezechiel
1100000243	ecce ego extendam manum meam super te, et auferam iustificationem tuam, et dabo te in animas odientium te filiarum palaestinarum, quae erubescunt in via tua scelerata.	2020-04-20	Ezechiel
1100000244	et fornicata es in filiis assyriorum eo quod necdum fueris expleta: et postquam fornicata es, nec sic es satiata:et multiplicasti fornicationem tuam in terra chanaan cum chaldaeis, et nec sic satiata es.	2020-04-20	Ezechiel
1100000245	in quo mundabo cor tuum, ait dominus deus, cum facias omnia haec opera mulieris meretricis et procacis? quia fabricasti lupanar tuum in capite omnis viae, et excelsum tuum fecisti in omni platea: nec facta es quasi meretrix fastidio augens pretium,sed quasi mulier adultera, quae super virum suum inducit alienos.	2020-04-20	Ezechiel
1100000246	omnibus meretricibus dantur mercedes: tu autem dedisti mercedes cunctis amatoribus tuis, et dona donabas eis, ut intrarent ad te undique ad fornicandum tecum.	2020-04-20	Ezechiel
1100000247	factumque est in te contra consuetudinem mulierum in fornicationibus tuis, et post te non erit fornicatio: in eo enim quod dedisti mercedes, et mercedes non accepisti, factum est in te contrarium.	2020-04-20	Ezechiel
1100000248	propterea, meretrix, audi verbum domini.	2020-04-20	Ezechiel
1100000249	haec dicit dominus deus: quia effusum est aes tuum et revelata est ignominia tua in fornicationibus tuis super amatores tuos, et super idola abominationum tuarum, in sanguine filiorum tuorum quos dedisti eis,ecce ego congregabo omnes amatores tuos quibus commista es, et omnes quos dilexisti, cum universis quos oderas: et congregabo eos super te undique, et nudabo ignominiam tuam coram eis, et videbunt omnem turpitudinem tuam.	2020-04-20	Ezechiel
1100000250	et iudicabo te iudiciis adulterarum, et effundentium sanguinem: et dabo te in sanguinem furoris et zeli.	2020-04-20	Ezechiel
1100000251	et dabo te in manus eorum, et destruent lupanar tuum, et demolientur prostibulum tuum: et denudabunt te vestimentis tuis, et auferent vasa decoris tui, et derelinquent te nudam, plenamque ignominia:et adducent super te multitudinem, et lapidabunt te lapidibus, et trucidabunt te gladiis suis:et comburent domos tuas igni, et facient in te iudicia in oculis mulierum plurimarum.  et desines fornicari, et mercedes ultra non dabis:et requiescet indignatio mea in te, et auferetur zelus meus a te: et quiescam, nec irascar amplius.	2020-04-20	Ezechiel
1100000252	eo quod non fueris recordata dierum adolescentiae tuae, et provocasti me in omnibus his, quapropter et ego vias tuas in capite tuo dedi, ait dominus deus, et non feci iuxta scelera tua in omnibus abominationibus tuis.	2020-04-20	Ezechiel
1100000253	ecce omnis qui dicit vulgo proverbium, in te assumet illud, dicens: sicut mater, ita et filia eius.	2020-04-20	Ezechiel
1100000254	filia matris tuae es tu, quae proiecit virum suum et filios suos: et soror sororum tuarum es tu, quae proiecerunt viros suos et filios suos: mater vestra cethaea, et pater vester amorrhaeus.	2020-04-20	Ezechiel
1100000255	et soror tua maior, samaria, ipsa et filiae eius, quae habitant ad sinistram tuam: soror autem tua minor te, quae habitat a dextris tuis, sodoma, et filiae eius.	2020-04-20	Ezechiel
1100000256	sed nec in viis earum ambulasti, neque secundum scelera earum fecisti pauxillum minus: pene sceleratiora fecisti illis in omnibus viis tuis.	2020-04-20	Ezechiel
1100000257	vivo ego, dicit dominus deus, quia non fecit sodoma soror tua, ipsa et filiae eius, sicut fecisti tu et filiae tuae.	2020-04-20	Ezechiel
1100000258	ecce haec fuit iniquitas sodomae sororis tuae: superbia, saturitas panis et abundantia, et otium ipsius et filiarum eius: et manum egeno et pauperi non porrigebant:et elevatae sunt, et fecerunt abominationes coram me: et abstuli eas sicut vidisti.	2020-04-20	Ezechiel
1100000259	et samaria dimidium peccatorum tuorum non peccavit: sed vicisti eas sceleribus tuis, et iustificasti sorores tuas in omnibus abominationibus tuis quas operata es.	2020-04-20	Ezechiel
1100000260	ergo et tu porta confusionem tuam, quae vicisti sorores tuas peccatis tuis, sceleratius agens ab eis: iustificatae sunt enim a te: ergo et tu confundere, et porta ignominiam tuam, quae iustificasti sorores tuas.	2020-04-20	Ezechiel
1100000261	et convertam restituens eas conversione sodomorum cum filiabus suis, et conversione samariae et filiarum eius, et convertam reversionem tuam in medio earum,ut portes ignominiam tuam, et confundaris in omnibus quae fecisti consolans eas.	2020-04-20	Ezechiel
1100000262	et soror tua sodoma et filiae eius revertentur ad antiquitatem suam, et samaria et filiae eius revertentur ad antiquitatem suam, et tu et filiae tuae revertemini ad antiquitatem vestram.	2020-04-20	Ezechiel
1100000263	non fuit autem sodoma soror tua audita in ore tuo in die superbiae tuae,antequam revelaretur malitia tua, sicut hoc tempore in opprobrium filiarum syriae, et cunctarum in circuitu tuo filiarum palaestinarum quae ambiunt te per gyrum.	2020-04-20	Ezechiel
1100000264	scelus tuum et ignominiam tuam tu portasti, ait dominus deus.	2020-04-20	Ezechiel
1100000265	quia haec dicit dominus deus: et faciam tibi sicut despexisti iuramentum, ut irritum faceres pactum:et recordabor ego pacti mei tecum in diebus adolescentiae tuae, et suscitabo tibi pactum sempiternum.	2020-04-20	Ezechiel
1100000266	et recordaberis viarum tuarum, et confunderis, cum receperis sorores tuas te maiores cum minoribus tuis: et dabo eas tibi in filias, sed non ex pacto tuo.	2020-04-20	Ezechiel
1100000267	et suscitabo ego pactum meum tecum, et scies quia ego dominus:ut recorderis, et confundaris, et non sit tibi ultra aperire os prae confusione tua, cum placatus tibi fuero in omnibus quae fecisti, ait dominus deus.	2020-04-20	Ezechiel
1100000268	caput 17 et factum est verbum domini ad me, dicens:fili hominis, propone aenigma, et narra parabolam ad domum israel,et dices: haec dicit dominus deus: aquila grandis magnarum alarum, longo membrorum ductu, plena plumis et varietate, venit ad libanum, et tulit medullam cedri.	2020-04-20	Ezechiel
1100000269	summitatem frondium eius avulsit, et transportavit eam in terram chanaan: in urbe negotiatorum posuit illam.	2020-04-20	Ezechiel
1100000270	et tulit de semine terrae, et posuit illud in terra pro semine, ut firmaret radicem super aquas multas: in superficie posuit illud.	2020-04-20	Ezechiel
1100000271	cumque germinasset, crevit in vineam latiorem, humili statura, respicientibus ramis eius ad eam, et radices eius sub illa erant: facta est ergo vinea, et fructificavit in palmites, et emisit propagines.	2020-04-20	Ezechiel
1100000272	et facta est aquila altera grandis, magnis alis, multisque plumis: et ecce vinea ista quasi mittens radices suas ad eam, palmites suos extendit ad illam, ut irrigaret eam de areolis germinis sui.	2020-04-20	Ezechiel
1100000273	in terra bona super aquas multas plantata est, ut faciat frondes, et portet fructum, ut sit in vineam grandem.	2020-04-20	Ezechiel
1100000274	dic: haec dicit dominus deus: ergone prosperabitur?  nonne radices eius evellet, et fructus eius distringet, et siccabit omnes palmites germinis eius, et arescet, et non in brachio grandi, neque in populo multo, ut evelleret eam radicitus? ecce plantata est: ergone prosperabitur?  nonne, cum tetigerit eam ventus urens, siccabitur, et in areis germinis sui arescet? et factum est verbum domini ad me, dicens:dic ad domum exasperantem: nescitis quid ista significent?  dic: ecce venit rex babylonis in ierusalem, et assumet regem et principes eius, et adducet eos ad semetipsum in babylonem.	2020-04-20	Ezechiel
1100000275	et tollet de semine regni, ferietque cum eo foedus, et ab eo accipiet iusiurandum.  sed et fortes terrae tollet,ut sit regnum humile, et non elevetur, sed custodiat pactum eius, et servet illud.	2020-04-20	Ezechiel
1100000276	qui recedens ab eo misit nuntios ad aegyptum, ut daret sibi equos et populum multum: numquid prosperabitur, vel consequetur salutem, qui fecit haec?  et qui dissolvit pactum, numquid effugiet? vivo ego, dicit dominus deus, quoniam in loco regis qui constituit eum regem, cuius fecit irritum iuramentum, et solvit pactum quod habebat cum eo, in medio babylonis morietur.	2020-04-20	Ezechiel
1100000277	et non in exercitu grandi, neque in populo multo, faciet contra eum pharao praelium: in iactu aggeris, et in exstructione vallorum, ut interficiat animas multas.	2020-04-20	Ezechiel
1100000278	spreverat enim iuramentum, ut solveret foedus, et ecce dedit manum suam: et cum omnia haec fecerit, non effugiet.	2020-04-20	Ezechiel
1100000279	propterea haec dicit dominus deus: vivo ego, quoniam iuramentum quod sprevit, et foedus quod praevaricatus est, ponam in caput eius.	2020-04-20	Ezechiel
1100000280	et expandam super eum rete meum, et comprehendetur in sagena mea: et adducam eum in babylonem, et iudicabo eum ibi in praevaricatione qua despexit me.	2020-04-20	Ezechiel
1100000281	et omnes profugi eius, cum universo agmine suo, gladio cadent: residui autem in omnem ventum dispergentur: et scietis quia ego dominus locutus sum.	2020-04-20	Ezechiel
1100000282	haec dicit dominus deus: et sumam ego de medulla cedri sublimis, et ponam: de vertice ramorum eius tenerum distringam, et plantabo super montem excelsum et eminentem.	2020-04-20	Ezechiel
1100000283	in monte sublimi israel plantabo illud, et erumpet in germen, et faciet fructum, et erit in cedrum magnam: et habitabunt sub ea omnes volucres, et universum volatile sub umbra frondium eius nidificabit:et scient omnia ligna regionis quia ego dominus humiliavi lignum sublime, et exaltavi lignum humile; et siccavi lignum viride, et frondere feci lignum aridum.  ego dominus locutus sum, et feci.	2020-04-20	Ezechiel
1100000284	caput 18 et factus est sermo domini ad me, dicens:quid est quod inter vos parabolam vertitis in proverbium istud in terra israel, dicentes: patres comederunt uvam acerbam, et dentes filiorum obstupescunt? vivo ego, dicit dominus deus, si erit ultra vobis parabola haec in proverbium in israel.	2020-04-20	Ezechiel
1100000285	ecce omnes animae meae sunt: ut anima patris, ita et anima filii mea est: anima quae peccaverit, ipsa morietur.	2020-04-20	Ezechiel
1100000286	et vir si fuerit iustus, et fecerit iudicium et iustitiam,in montibus non comederit, et oculos suos non levaverit ad idola domus israel: et uxorem proximi sui non violaverit, et ad mulierem menstruatam non accesserit:et hominem non contristaverit, pignus debitori reddiderit, per vim nihil rapuerit: panem suum esurienti dederit, et nudum operuerit vestimento:ad usuram non commodaverit, et amplius non acceperit: ab iniquitate averterit manum suam, et iudicium verum fecerit inter virum et virum:in praeceptis meis ambulaverit, et iudicia mea custodierit, ut faciat veritatem: hic iustus est; vita vivet, ait dominus deus.	2020-04-20	Ezechiel
1100000287	quod si genuerit filium latronem, effundentem sanguinem, et fecerit unum de istis:et haec quidem omnia non facientem, sed in montibus comedentem, et uxorem proximi sui polluentem:egenum et pauperem contristantem, rapientem rapinas, pignus non reddentem, et ad idola levantem oculos suos, abominationem facientem:ad usuram dantem, et amplius accipientem: numquid vivet?  non vivet: cum universa haec detestanda fecerit, morte morietur; sanguis eius in ipso erit.	2020-04-20	Ezechiel
1100000288	quod si genuerit filium, qui videns omnia peccata patris sui quae fecit, timuerit, et non fecerit simile eis:super montes non comederit, et oculos suos non levaverit ad idola domus israel, et uxorem proximi sui non violaverit:et virum non contristaverit, pignus non retinuerit, et rapinam non rapuerit: panem suum esurienti dederit, et nudum operuerit vestimento:a pauperis iniuria averterit manum suam, usuram et superabundantiam non acceperit, iudicia mea fecerit, in praeceptis meis ambulaverit: hic non morietur in iniquitate patris sui, sed vita vivet.	2020-04-20	Ezechiel
1100000289	pater eius, quia calumniatus est, et vim fecit fratri, et malum operatus est in medio populi sui, ecce mortuus est in iniquitate sua.	2020-04-20	Ezechiel
1100000290	et dicitis: quare non portavit filius iniquitatem patris?  videlicet quia filius iudicium et iustitiam operatus est, omnia praecepta mea custodivit, et fecit illa, vivet vita.	2020-04-20	Ezechiel
1100000291	anima quae peccaverit, ipsa morietur: filius non portabit iniquitatem patris, et pater non portabit iniquitatem filii: iustitia iusti super eum erit, et impietas impii erit super eum.	2020-04-20	Ezechiel
1100000292	si autem impius egerit poenitentiam ab omnibus peccatis suis quae operatus est, et custodierit omnia praecepta mea, et fecerit iudicium et iustitiam, vita vivet, et non morietur.	2020-04-20	Ezechiel
1100000293	omnium iniquitatum eius quas operatus est, non recordabor: in iustitia sua quam operatus est, vivet.	2020-04-20	Ezechiel
1100000294	numquid voluntatis meae est mors impii, dicit dominus deus, et non ut convertatur a viis suis, et vivat? si autem averterit se iustus a iustitia sua, et fecerit iniquitatem secundum omnes abominationes quas operari solet impius, numquid vivet?  omnes iustitiae eius quas fecerat, non recordabuntur: in praevaricatione qua praevaricatus est, et in peccato suo quod peccavit, in ipsis morietur.	2020-04-20	Ezechiel
1100000295	et dixistis: non est aequa via domini!  audite ergo, domus israel: numquid via mea non est aequa, et non magis viae vestrae pravae sunt? cum enim averterit se iustus a iustitia sua, et fecerit iniquitatem, morietur in eis: in iniustitia quam operatus est morietur.	2020-04-20	Ezechiel
1100000296	et cum averterit se impius ab impietate sua quam operatus est, et fecerit iudicium et iustitiam, ipse animam suam vivificabit:considerans enim, et avertens se ab omnibus iniquitatibus suis quas operatus est, vita vivet, et non morietur.	2020-04-20	Ezechiel
1100000297	et dicunt filii israel: non est aequa via domini!  numquid viae meae non sunt aequae, domus israel, et non magis viae vestrae pravae? idcirco unumquemque iuxta vias suas iudicabo, domus israel, ait dominus deus.  convertimini, et agite poenitentiam ab omnibus iniquitatibus vestris, et non erit vobis in ruinam iniquitas.	2020-04-20	Ezechiel
1100000298	proiicite a vobis omnes praevaricationes vestras in quibus praevaricati estis, et facite vobis cor novum, et spiritum novum: et quare moriemini, domus israel? quia nolo mortem morientis, dicit dominus deus: revertimini, et vivite.	2020-04-20	Ezechiel
1100000299	caput 19 et tu assume planctum super principes israel,et dices: quare mater tua leaena inter leones cubavit? in medio leunculorum enutrivit catulos suos? et eduxit unum de leunculis suis, et leo factus est: et didicit capere praedam, hominemque comedere.	2020-04-20	Ezechiel
1100000300	et audierunt de eo gentes: et non absque vulneribus suis ceperunt eum, et adduxerunt eum in catenis in terram aegypti.	2020-04-20	Ezechiel
1100000301	quae cum vidisset quoniam infirmata est, et periit exspectatio eius, tulit unum de leunculis suis; leonem constituit eum.	2020-04-20	Ezechiel
1100000302	qui incedebat inter leones, et factus est leo: et didicit praedam capere, et homines devorare: didicit viduas facere, et civitates earum in desertum adducere: et desolata est terra et plenitudo eius a voce rugitus illius.	2020-04-20	Ezechiel
1100000303	et convenerunt adversus eum gentes undique de provinciis, et expanderunt super eum rete suum: in vulneribus earum captus est, et miserunt eum in caveam: in catenis adduxerunt eum ad regem babylonis, miseruntque eum in carcerem, ne audiretur vox eius ultra super montes israel.	2020-04-20	Ezechiel
1100000304	mater tua quasi vinea in sanguine tuo super aquam plantata est: fructus eius et frondes eius creverunt ex aquis multis.	2020-04-20	Ezechiel
1100000305	et factae sunt ei virgae solidae in sceptra dominantium, et exaltata est statura eius inter frondes, et vidit altitudinem suam in multitudine palmitum suorum.	2020-04-20	Ezechiel
1100000306	et evulsa est in ira, in terramque proiecta, et ventus urens siccavit fructum eius: marcuerunt et arefactae sunt virgae roboris eius: ignis comedit eam.	2020-04-20	Ezechiel
1100000307	et nunc transplantata est in desertum, in terra invia et sitienti.	2020-04-20	Ezechiel
1100000308	et egressus est ignis de virga ramorum eius, qui fructum eius comedit: et non fuit in ea virga fortis, sceptrum dominantium.	2020-04-20	Ezechiel
1100000309	planctus est, et erit in planctum.	2020-04-20	Ezechiel
1100000310	caput 20 et factum est in anno septimo, in quinto, in decima mensis, venerunt viri de senioribus israel ut interrogarent dominum, et sederunt coram me.	2020-04-20	Ezechiel
1100000311	et factus est sermo domini ad me, dicens:fili hominis, loquere senioribus israel, et dices ad eos: haec dicit dominus deus: numquid ad interrogandum me vos venistis?  vivo ego quia non respondebo vobis, ait dominus deus.	2020-04-20	Ezechiel
1100000312	si iudicas eos, si iudicas, fili hominis, abominationes patrum eorum ostende eis.	2020-04-20	Ezechiel
1100000313	et dices ad eos: haec dicit dominus deus: in die qua elegi israel, et levavi manum meam pro stirpe domus iacob, et apparui eis in terra aegypti, et levavi manum meam pro eis, dicens: ego dominus deus vester:in die illa levavi manum meam pro eis ut educerem eos de terra aegypti, in terram quam provideram eis, fluentem lacte et melle, quae est egregia inter omnes terras.	2020-04-20	Ezechiel
1100000314	et dixi ad eos: unusquisque offensiones oculorum suorum abiiciat, et in idolis aegypti nolite pollui: ego dominus deus vester.	2020-04-20	Ezechiel
1100000315	et irritaverunt me, nolueruntque me audire: unusquisque abominationes oculorum suorum non proiecit, nec idola aegypti reliquerunt.  et dixi ut effunderem indignationem meam super eos, et implerem iram meam in eis, in medio terrae aegypti.	2020-04-20	Ezechiel
1100000316	et feci propter nomen meum, ut non violaretur coram gentibus in quarum medio erant, et inter quas apparui eis ut educerem eos de terra aegypti.	2020-04-20	Ezechiel
1100000317	eieci ergo eos de terra aegypti, et eduxi eos in desertum.	2020-04-20	Ezechiel
1100000318	et dedi eis praecepta mea, et iudicia mea ostendi eis, quae faciens homo vivet in eis.	2020-04-20	Ezechiel
1100000319	insuper et sabbata mea dedi eis, ut essent signum inter me et eos, et scirent quia ego dominus sanctificans eos.	2020-04-20	Ezechiel
1100000320	et irritaverunt me domus israel in deserto: in praeceptis meis non ambulaverunt, et iudicia mea proiecerunt, quae faciens homo vivet in eis, et sabbata mea violaverunt vehementer.  dixi ergo ut effunderem furorem meum super eos in deserto, et consumerem eos:et feci propter nomen meum, ne violaretur coram gentibus de quibus eieci eos in conspectu earum.	2020-04-20	Ezechiel
1100000321	ego igitur levavi manum meam super eos in deserto, ne inducerem eos in terram quam dedi eis, fluentem lacte et melle, praecipuam terrarum omnium:quia iudicia mea proiecerunt, et in praeceptis meis non ambulaverunt, et sabbata mea violaverunt: post idola enim cor eorum gradiebatur.	2020-04-20	Ezechiel
1100000322	et pepercit oculus meus super eos, ut non interficerem eos: nec consumpsi eos in deserto.	2020-04-20	Ezechiel
1100000323	dixi autem ad filios eorum in solitudine: in praeceptis patrum vestrorum nolite incedere, nec iudicia eorum custodiatis, nec in idolis eorum polluamini.	2020-04-20	Ezechiel
1100000324	ego dominus deus vester: in praeceptis meis ambulate: iudicia mea custodite, et facite ea,et sabbata mea sanctificate, ut sint signum inter me et vos, et sciatis quia ego sum dominus deus vester.	2020-04-20	Ezechiel
1100000325	et exacerbaverunt me filii: in praeceptis meis non ambulaverunt, et iudicia mea non custodierunt ut facerent ea, quae cum fecerit homo, vivet in eis, et sabbata mea violaverunt.  et comminatus sum ut effunderem furorem meum super eos, et implerem iram meam in eis in deserto.	2020-04-20	Ezechiel
1100000326	averti autem manum meam, et feci propter nomen meum, ut non violaretur coram gentibus de quibus eieci eos in oculis earum.	2020-04-20	Ezechiel
1100000327	iterum levavi manum meam in eos in solitudine, ut dispergerem illos in nationes, et ventilarem in terras,eo quod iudicia mea non fecissent, et praecepta mea reprobassent, et sabbata mea violassent, et post idola patrum suorum fuissent oculi eorum.	2020-04-20	Ezechiel
1100000328	ergo et ego dedi eis praecepta non bona, et iudicia in quibus non vivent.	2020-04-20	Ezechiel
1100000329	et pollui eos in muneribus suis, cum offerrent omne quod aperit vulvam, propter delicta sua: et scient quia ego dominus.	2020-04-20	Ezechiel
1100000330	quam ob rem loquere ad domum israel, fili hominis, et dices ad eos: haec dicit dominus deus: adhuc et in hoc blasphemaverunt me patres vestri, cum sprevissent me contemnentes,et induxissem eos in terram super quam levavi manum meam ut darem eis: viderunt omnem collem excelsum, et omne lignum nemorosum, et immolaverunt ibi victimas suas, et dederunt ibi irritationem oblationis suae, et posuerunt ibi odorem suavitatis suae, et libaverunt libationes suas.	2020-04-20	Ezechiel
1100000331	et dixi ad eos: quid est excelsum, ad quod vos ingredimini?  et vocatum est nomen eius excelsum usque ad hanc diem.	2020-04-20	Ezechiel
1100000332	propterea dic ad domum israel: haec dicit dominus deus: certe in via patrum vestrorum vos polluimini, et post offendicula eorum vos fornicamini:et in oblatione donorum vestrorum, cum traducitis filios vestros per ignem, vos polluimini in omnibus idolis vestris usque hodie: et ego respondebo vobis, domus israel?  vivo ego, dicit dominus deus, quia non respondebo vobis.	2020-04-20	Ezechiel
1100000333	neque cogitatio mentis vestrae fiet, dicentium: erimus sicut gentes et sicut cognationes terrae, ut colamus ligna et lapides.	2020-04-20	Ezechiel
1100000334	vivo ego, dicit dominus deus, quoniam in manu forti, et in brachio extento, et in furore effuso, regnabo super vos.	2020-04-20	Ezechiel
1100000335	et educam vos de populis, et congregabo vos de terris in quibus dispersi estis: in manu valida, et in brachio extento, et in furore effuso, regnabo super vos.	2020-04-20	Ezechiel
1100000336	et adducam vos in desertum populorum, et iudicabor vobiscum ibi facie ad faciem.	2020-04-20	Ezechiel
1100000337	sicut iudicio contendi adversum patres vestros in deserto terrae aegypti, sic iudicabo vos, dicit dominus deus.	2020-04-20	Ezechiel
1100000338	et subiiciam vos sceptro meo, et inducam vos in vinculis foederis.	2020-04-20	Ezechiel
1100000339	et eligam de vobis transgressores et impios, et de terra incolatus eorum educam eos, et in terram israel non ingredientur: et scietis quia ego dominus.	2020-04-20	Ezechiel
1100000340	et vos, domus israel, haec dicit dominus deus: singuli post idola vestra ambulate, et servite eis.  quod si et in hoc non audieritis me, et nomen meum sanctum pollueritis ultra in muneribus vestris et in idolis vestris:in monte sancto meo, in monte excelso israel, ait dominus deus, ibi serviet mihi omnis domus israel: omnes, inquam, in terra in qua placebunt mihi: et ibi quaeram primitias vestras, et initium decimarum vestrarum, in omnibus sanctificationibus vestris.	2020-04-20	Ezechiel
1100000341	in odorem suavitatis suscipiam vos, cum eduxero vos de populis, et congregavero vos de terris in quas dispersi estis: et sanctificabor in vobis in oculis nationum.	2020-04-20	Ezechiel
1100000342	et scietis quia ego dominus, cum induxero vos ad terram israel, in terram pro qua levavi manum meam ut darem eam patribus vestris.	2020-04-20	Ezechiel
1100000343	et recordabimini ibi viarum vestrarum, et omnium scelerum vestrorum, quibus polluti estis in eis: et displicebitis vobis in conspectu vestro, in omnibus malitiis vestris quas fecistis.	2020-04-20	Ezechiel
1100000344	et scietis quia ego dominus, cum benefecero vobis propter nomen meum, et non secundum vias vestras malas, neque secundum scelera vestra pessima, domus israel, ait dominus deus.	2020-04-20	Ezechiel
1100000345	et factus est sermo domini ad me, dicens: fili hominis, pone faciem tuam contra viam austri, et stilla ad africum, et propheta ad saltum agri meridiani.	2020-04-20	Ezechiel
1100000346	et dices saltui meridiano: audi verbum domini: haec dicit dominus deus: ecce ego succendam in te ignem, et comburam in te omne lignum viride, et omne lignum aridum: non extinguetur flamma succensionis: et comburetur in ea omnis facies ab austro usque ad aquilonem, et videbit universa caro quia ego dominus succendi eam, nec extinguetur.	2020-04-20	Ezechiel
1100000347	et dixi: a, a, a, domine deus: ipsi dicunt de me: numquid non per parabolas loquitur iste? caput 21 et factus est sermo domini ad me, dicens: fili hominis, pone faciem tuam ad ierusalem, et stilla ad sanctuaria, et propheta contra humum israel.	2020-04-20	Ezechiel
1100000348	et dices terrae israel: haec dicit dominus deus: ecce ego ad te, et eiiciam gladium meum de vagina sua, et occidam in te iustum et impium.	2020-04-20	Ezechiel
1100000349	pro eo autem quod occidi in te iustum et impium, idcirco egredietur gladius meus de vagina sua ad omnem carnem, ab austro usque ad aquilonem: ut sciat omnis caro quia ego dominus, eduxi gladium meum de vagina sua irrevocabilem.	2020-04-20	Ezechiel
1100000350	et tu, fili hominis, ingemisce in contritione lumborum, et in amaritudinibus ingemisce coram eis.	2020-04-20	Ezechiel
1100000351	cumque dixerint ad te: quare tu gemis? dices: pro auditu: quia venit, et tabescet omne cor, et dissolventur universae manus, et infirmabitur omnis spiritus, et per cuncta genua fluent aquae: ecce venit, et fiet, ait dominus deus.	2020-04-20	Ezechiel
1100000352	et factus est sermo domini ad me, dicens:fili hominis, propheta, et dices: haec dicit dominus deus: loquere: gladius, gladius exacutus est, et limatus: ut caedat victimas, exacutus est: ut splendeat, limatus est: qui moves sceptrum filii mei, succidisti omne lignum.	2020-04-20	Ezechiel
1100000353	et dedi eum ad levigandum, ut teneatur manu: iste exacutus est gladius, et iste limatus est, ut sit in manu interficientis.	2020-04-20	Ezechiel
1100000354	clama et ulula, fili hominis, quia hic factus est in populo meo, hic in cunctis ducibus israel qui fugerant: gladio traditi sunt cum populo meo: idcirco plaude super femur,quia probatus est: et hoc, cum sceptrum subverterit, et non erit, dicit dominus deus.	2020-04-20	Ezechiel
1100000355	tu ergo, fili hominis, propheta, et percute manu ad manum: et duplicetur gladius, ac triplicetur gladius interfectorum: hic est gladius occisionis magnae, qui obstupescere eos facit et corde tabescere, et multiplicat ruinas.	2020-04-20	Ezechiel
1100000356	in omnibus portis eorum dedi conturbationem gladii acuti, et limati ad fulgendum, amicti ad caedem.	2020-04-20	Ezechiel
1100000357	exacuere, vade ad dexteram sive ad sinistram, quocumque faciei tuae est appetitus.	2020-04-20	Ezechiel
1100000358	quin et ego plaudam manu ad manum, et implebo indignationem meam: ego dominus locutus sum.	2020-04-20	Ezechiel
1100000359	et factus est sermo domini ad me, dicens:et tu, fili hominis, pone tibi duas vias, ut veniat gladius regis babylonis: de terra una egredientur ambae: et manu capiet coniecturam; in capite viae civitatis coniiciet.	2020-04-20	Ezechiel
1100000360	viam pones ut veniat gladius ad rabbath filiorum ammon, et ad iudam in ierusalem munitissimam.	2020-04-20	Ezechiel
1100000361	stetit enim rex babylonis in bivio, in capite duarum viarum, divinationem quaerens, commiscens sagittas: interrogavit idola, exta consuluit.	2020-04-20	Ezechiel
1100000362	ad dexteram eius facta est divinatio super ierusalem, ut ponat arietes, ut aperiat os in caede, ut elevet vocem in ululatu, ut ponat arietes contra portas, ut comportet aggerem, ut aedificet munitiones.	2020-04-20	Ezechiel
1100000363	eritque quasi consulens frustra oraculum in oculis eorum, et sabbatorum otium imitans: ipse autem recordabitur iniquitatis ad capiendum.	2020-04-20	Ezechiel
1100000364	idcirco haec dicit dominus deus: pro eo quod recordati estis iniquitatis vestrae, et revelastis praevaricationes vestras, et apparuerunt peccata vestra in omnibus cogitationibus vestris, pro eo, inquam, quod recordati estis, manu capiemini.	2020-04-20	Ezechiel
1100000365	tu autem, profane, impie dux israel, cuius venit dies in tempore iniquitatis praefinita:haec dicit dominus deus: aufer cidarim, tolle coronam: nonne haec est quae humilem sublevavit, et sublimem humiliavit? iniquitatem, iniquitatem, iniquitatem ponam eam: et hoc non factum est, donec veniret cuius est iudicium, et tradam ei.	2020-04-20	Ezechiel
1100000366	et tu, fili hominis, propheta, et dic: haec dicit dominus deus ad filios ammon, et ad opprobrium eorum: et dices: mucro, mucro, evaginate ad occidendum: limate ut interficias et fulgeas: cum tibi viderentur vana, et divinarentur mendacia, ut dareris super colla vulneratorum impiorum, quorum venit dies in tempore iniquitatis praefinita.	2020-04-20	Ezechiel
1100000367	revertere ad vaginam tuam, in loco in quo creatus es: in terra nativitatis tuae iudicabo te.	2020-04-20	Ezechiel
1100000368	et effundam super te indignationem meam; in igne furoris mei sufflabo in te: daboque te in manus hominum insipientium, et fabricantium interitum.	2020-04-20	Ezechiel
1100000369	igni eris cibus; sanguis tuus erit in medio terrae; oblivioni traderis: quia ego dominus locutus sum.	2020-04-20	Ezechiel
1100000370	caput 22 et factum est verbum domini ad me, dicens:et tu, fili hominis, nonne iudicas, nonne iudicas civitatem sanguinum? et ostendes ei omnes abominationes suas, et dices: haec dicit dominus deus: civitas effundens sanguinem in medio sui, ut veniat tempus eius: et quae fecit idola contra semetipsam, ut pollueretur.	2020-04-20	Ezechiel
1100000371	in sanguine tuo, qui a te effusus est, deliquisti, et in idolis tuis, quae fecisti, polluta es: et appropinquare fecisti dies tuos, et adduxisti tempus annorum tuorum: propterea dedi te opprobrium gentibus, et irrisionem universis terris.	2020-04-20	Ezechiel
1100000372	quae iuxta sunt, et quae procul a te, triumphabunt de te, sordida, nobilis, grandis interitu.	2020-04-20	Ezechiel
1100000373	ecce principes israel singuli in brachio suo fuerunt in te, ad effundendum sanguinem.	2020-04-20	Ezechiel
1100000374	patrem et matrem contumeliis affecerunt: in te advenam calumniati sunt in medio tui: pupillum et viduam contristaverunt apud te.	2020-04-20	Ezechiel
1100000375	sanctuaria mea sprevisti, et sabbata mea polluisti.	2020-04-20	Ezechiel
1100000376	viri detractores fuerunt in te ad effundendum sanguinem, et super montes comederunt in te: scelus operati sunt in medio tui.	2020-04-20	Ezechiel
1100000377	verecundiora patris discooperuerunt in te; immunditiam menstruatae humiliaverunt in te:et unusquisque in uxorem proximi sui operatus est abominationem, et socer nurum suam polluit nefarie: frater sororem suam, filiam patris sui, oppressit in te.	2020-04-20	Ezechiel
1100000378	munera acceperunt apud te ad effundendum sanguinem: usuram et superabundantiam accepisti, et avare proximos tuos calumniabaris: meique oblita es, ait dominus deus.	2020-04-20	Ezechiel
1100000379	ecce complosi manus meas super avaritiam tuam quam fecisti, et super sanguinem qui effusus est in medio tui.	2020-04-20	Ezechiel
1100000380	numquid sustinebit cor tuum, aut praevalebunt manus tuae, in diebus quos ego faciam tibi?  ego dominus locutus sum, et faciam.	2020-04-20	Ezechiel
1100000381	et dispergam te in nationes, et ventilabo te in terras, et deficere faciam immunditiam tuam a te.	2020-04-20	Ezechiel
1100000382	et possidebo te in conspectu gentium: et scies quia ego dominus.	2020-04-20	Ezechiel
1100000383	et factum est verbum domini ad me, dicens:fili hominis, versa est mihi domus israel in scoriam: omnes isti aes, et stannum, et ferrum, et plumbum in medio fornacis: scoria argenti facti sunt.	2020-04-20	Ezechiel
1100000384	propterea haec dicit dominus deus: eo quod versi estis omnes in scoriam, propterea ecce ego congregabo vos in medio ierusalem,congregatione argenti, et aeris, et stanni, et ferri, et plumbi, in medio fornacis, ut succendam in ea ignem ad conflandum.  sic congregabo in furore meo, et in ira mea: et requiescam, et conflabo vos.	2020-04-20	Ezechiel
1100000385	et congregabo vos, et succendam vos in igne furoris mei, et conflabimini in medio eius.	2020-04-20	Ezechiel
1100000386	ut conflatur argentum in medio fornacis, sic eritis in medio eius: et scietis quia ego dominus cum effuderim indignationem meam super vos.	2020-04-20	Ezechiel
1100000387	et factum est verbum domini ad me, dicens:fili hominis, dic ei: tu es terra immunda, et non compluta in die furoris.	2020-04-20	Ezechiel
1100000388	coniuratio prophetarum in medio eius: sicut leo rugiens, rapiensque praedam, animas devoraverunt: opes et pretium acceperunt: viduas eius multiplicaverunt in medio illius.	2020-04-20	Ezechiel
1100000389	sacerdotes eius contempserunt legem meam, et polluerunt sanctuaria mea: inter sanctum et profanum non habuerunt distantiam, et inter pollutum et mundum non intellexerunt: et a sabbatis meis averterunt oculos suos, et coinquinabar in medio eorum.	2020-04-20	Ezechiel
1100000390	principes eius in medio illius quasi lupi rapientes praedam ad effundendum sanguinem, et ad perdendas animas, et avare ad sectanda lucra.	2020-04-20	Ezechiel
1100000391	prophetae autem eius liniebant eos absque temperamento, videntes vana, et divinantes eis mendacium, dicentes: haec dicit dominus deus: cum dominus non sit locutus.	2020-04-20	Ezechiel
1100000392	populi terrae calumniabantur calumniam, et rapiebant violenter: egenum et pauperem affligebant, et advenam opprimebant calumnia absque iudicio.	2020-04-20	Ezechiel
1100000393	et quaesivi de eis virum qui interponeret sepem, et staret oppositus contra me pro terra, ne dissiparem eam: et non inveni.	2020-04-20	Ezechiel
1100000394	et effudi super eos indignationem meam; in igne irae meae consumpsi eos: viam eorum in caput eorum reddidi, ait dominus deus.	2020-04-20	Ezechiel
1100000395	caput 23 et factus est sermo domini ad me, dicens: fili hominis, duae mulieres filiae matris unius fuerunt: et fornicatae sunt in aegypto, in adolescentia sua fornicatae sunt: ibi subacta sunt ubera earum, et fractae sunt mammae pubertatis earum.	2020-04-20	Ezechiel
1100000396	nomina autem earum, oolla maior, et ooliba soror eius minor: et habui eas, et pepererunt filios et filias.	2020-04-20	Ezechiel
1100000397	porro earum nomina, samaria oolla, et ierusalem ooliba.	2020-04-20	Ezechiel
1100000398	fornicata est igitur super me oolla, et insanivit in amatores suos, in assyrios propinquantes, vestitos hyacintho, principes et magistratus, iuvenes cupidinis, universos equites, ascensores equorum.	2020-04-20	Ezechiel
1100000399	et dedit fornicationes suas super eos electos, filios assyriorum universos: et in omnibus in quos insanivit, in immunditiis eorum polluta est.	2020-04-20	Ezechiel
1100000400	insuper et fornicationes suas, quas habuerat in aegypto, non reliquit: nam et illi dormierunt cum ea in adolescentia eius, et illi confregerunt ubera pubertatis eius, et effuderunt fornicationem suam super eam.	2020-04-20	Ezechiel
1100000401	propterea tradidi eam in manus amatorum suorum, in manus filiorum assur, super quorum insanivit libidine.	2020-04-20	Ezechiel
1100000402	ipsi discooperuerunt ignominiam eius, filios et filias eius tulerunt, et ipsam occiderunt gladio: et factae sunt famosae mulieres, et iudicia perpetraverunt in ea.	2020-04-20	Ezechiel
1100000403	quod cum vidisset soror eius ooliba, plus quam illa insanivit libidine, et fornicationem suam super fornicationem sororis suae: ad filios assyriorum praebuit impudenter, ducibus et magistratibus ad se venientibus, indutis veste varia, equitibus qui vectabantur equis, et adolescentibus forma cunctis egregia.	2020-04-20	Ezechiel
1100000404	et vidi quod polluta esset via una ambarum.	2020-04-20	Ezechiel
1100000405	et auxit fornicationes suas: cumque vidisset viros depictos in pariete, imagines chaldaeorum expressas coloribus, et accinctos balteis renes, et tiaras tinctas in capitibus eorum, formam ducum omnium, similitudinem filiorum babylonis, terraeque chaldaeorum, in qua orti sunt, insanivit super eos concupiscentia oculorum suorum, et misit nuntios ad eos in chaldaeam.	2020-04-20	Ezechiel
1100000406	cumque venissent ad eam filii babylonis ad cubile mammarum, polluerunt eam stupris suis: et polluta est ab eis, et saturata est anima eius ab illis.	2020-04-20	Ezechiel
1100000407	denudavit quoque fornicationes suas, et discooperuit ignominiam suam: et recessit anima mea ab ea, sicut recesserat anima mea a sorore eius: multiplicavit enim fornicationes suas, recordans dies adolescentiae suae, quibus fornicata est in terra aegypti.	2020-04-20	Ezechiel
1100000408	et insanivit libidine super concubitum eorum, quorum carnes sunt ut carnes asinorum, et sicut fluxus equorum fluxus eorum.	2020-04-20	Ezechiel
1100000409	et visitasti scelus adolescentiae tuae, quando subacta sunt in aegypto ubera tua, et confractae sunt mammae pubertatis tuae.	2020-04-20	Ezechiel
1100000410	propterea, ooliba, haec dicit dominus deus: ecce ego suscitabo omnes amatores tuos contra te, de quibus satiata est anima tua, et congregabo eos adversum te in circuitu: filios babylonis, et universos chaldaeos, nobiles, tyrannosque, et principes, omnes filios assyriorum, iuvenes forma egregia, duces et magistratus universos, principes principum, et nominatos ascensores equorum: et venient super te instructi curru et rota, multitudo populorum: lorica, et clypeo, et galea armabuntur contra te undique: et dabo coram eis iudicium, et iudicabunt te iudiciis suis.	2020-04-20	Ezechiel
1100000411	et ponam zelum meum in te, quem exercent tecum in furore: nasum tuum et aures tuas praecident, et quae remanserint, gladio concident.	2020-04-20	Ezechiel
1100000412	ipsi filios tuos et filias tuas capient, et novissimum tuum devorabitur igni: et denudabunt te vestimentis tuis, et tollent vasa gloriae tuae.	2020-04-20	Ezechiel
1100000413	et requiescere faciam scelus tuum de te, et fornicationem tuam de terra aegypti: nec levabis oculos tuos ad eos, et aegypti non recordaberis amplius.	2020-04-20	Ezechiel
1100000414	quia haec dicit dominus deus: ecce ego tradam te in manus eorum quos odisti, in manus de quibus satiata est anima tua.	2020-04-20	Ezechiel
1100000415	et agent tecum in odio, et tollent omnes labores tuos, et dimittent te nudam et ignominia plenam: et revelabitur ignominia fornicationum tuarum, scelus tuum, et fornicationes tuae.	2020-04-20	Ezechiel
1100000416	fecerunt haec tibi, quia fornicata es post gentes inter quas polluta es in idolis earum.	2020-04-20	Ezechiel
1100000417	in via sororis tuae ambulasti, et dabo calicem eius in manu tua.	2020-04-20	Ezechiel
1100000418	haec dicit dominus deus: calicem sororis tuae bibes profundum et latum: eris in derisum et in subsannationem quae est capacissima.	2020-04-20	Ezechiel
1100000419	ebrietate et dolore repleberis: calice moeroris et tristitiae, calice sororis tuae samariae.	2020-04-20	Ezechiel
1100000420	et bibes illum, et epotabis usque ad faeces: et fragmenta eius devorabis, et ubera tua lacerabis, quia ego locutus sum, ait dominus deus.	2020-04-20	Ezechiel
1100000421	propterea haec dicit dominus deus: quia oblita es mei, et proiecisti me post corpus tuum, tu quoque porta scelus tuum et fornicationes tuas.	2020-04-20	Ezechiel
1100000422	et ait dominus ad me, dicens: fili hominis, numquid iudicas oollam et oolibam, et annuntias eis scelera earum? quia adulteratae sunt, et sanguis in manibus earum, et cum idolis suis fornicatae sunt: insuper et filios suos quos genuerunt mihi, obtulerunt eis ad devorandum.	2020-04-20	Ezechiel
1100000423	sed et hoc fecerunt mihi: polluerunt sanctuarium meum in die illa, et sabbata mea profanaverunt.	2020-04-20	Ezechiel
1100000424	cumque immolarent filios suos idolis suis, et ingrederentur sanctuarium meum in die illa ut polluerent illud, etiam haec fecerunt in medio domus meae.	2020-04-20	Ezechiel
1100000425	miserunt ad viros venientes de longe, ad quos nuntium miserant: itaque ecce venerunt quibus te lavisti, et circumlinisti stibio oculos tuos, et ornata es mundo muliebri.	2020-04-20	Ezechiel
1100000426	sedisti in lecto pulcherrimo, et mensa ornata est ante te: thymiama meum et unguentum meum posuisti super eam.	2020-04-20	Ezechiel
1100000427	et vox multitudinis exsultantis erat in ea: et in viris, qui de multitudine hominum adducebantur, et veniebant de deserto, posuerunt armillas in manibus eorum, et coronas speciosas in capitibus eorum.	2020-04-20	Ezechiel
1100000428	et dixi ei, quae attrita est in adulteriis: nunc fornicabitur in fornicatione sua etiam haec.	2020-04-20	Ezechiel
1100000429	et ingressi sunt ad eam quasi ad mulierem meretricem: sic ingrediebantur ad oollam et oolibam, mulieres nefarias.	2020-04-20	Ezechiel
1100000430	viri ergo iusti sunt: hi iudicabunt eas iudicio adulterarum, et iudicio effundentium sanguinem: quia adulterae sunt, et sanguis in manibus earum.	2020-04-20	Ezechiel
1100000431	haec enim dicit dominus deus: adduc ad eas multitudinem, et trade eas in tumultum et in rapinam.	2020-04-20	Ezechiel
1100000432	et lapidentur lapidibus populorum, et confodiantur gladiis eorum: filios et filias earum interficient, et domos earum igne succendent.	2020-04-20	Ezechiel
1100000433	et auferam scelus de terra, et discent omnes mulieres ne faciant secundum scelus earum.	2020-04-20	Ezechiel
1100000434	et dabunt scelus vestrum super vos, et peccata idolorum vestrorum portabitis: et scietis quia ego dominus deus.	2020-04-20	Ezechiel
1100000435	caput 24 et factum est verbum domini ad me in anno nono, in mense decimo, decima die mensis, dicens:fili hominis, scribe tibi nomen diei huius, in qua confirmatus est rex babylonis adversum ierusalem hodie.	2020-04-20	Ezechiel
1100000436	et dices per proverbium ad domum irritatricem parabolam, et loqueris ad eos: haec dicit dominus deus: pone ollam; pone, inquam, et mitte in eam aquam.	2020-04-20	Ezechiel
1100000437	congere frusta eius in eam, omnem partem bonam, femur et armum, electa et ossibus plena.	2020-04-20	Ezechiel
1100000438	pinguissimum pecus assume, compone quoque strues ossium sub ea: efferbuit coctio eius, et discocta sunt ossa illius in medio eius.	2020-04-20	Ezechiel
1100000439	propterea haec dicit dominus deus: vae civitati sanguinum, ollae cuius rubigo in ea est, et rubigo eius non exivit de ea!  per partes et per partes suas eiice eam: non cecidit super eam sors.	2020-04-20	Ezechiel
1100000440	sanguis enim eius in medio eius est; super limpidissimam petram effudit illum: non effudit illum super terram, ut possit operiri pulvere.	2020-04-20	Ezechiel
1100000441	ut superinducerem indignationem meam, et vindicta ulciscerer, dedi sanguinem eius super petram limpidissimam, ne operiretur.	2020-04-20	Ezechiel
1100000442	propterea haec dicit dominus deus: vae civitati sanguinum, cuius ego grandem faciam pyram! congere ossa, quae igne succendam: consumentur carnes, et coquetur universa compositio, et ossa tabescent.	2020-04-20	Ezechiel
1100000443	pone quoque eam super prunas vacuam, ut incalescat, et liquefiat aes eius, et confletur in medio eius inquinamentum eius, et consumatur rubigo eius.	2020-04-20	Ezechiel
1100000444	multo labore sudatum est, et non exivit de ea nimia rubigo eius, neque per ignem.	2020-04-20	Ezechiel
1100000445	immunditia tua execrabilis, quia mundare te volui, et non es mundata a sordibus tuis: sed nec mundaberis prius, donec quiescere faciam indignationem meam in te.	2020-04-20	Ezechiel
1100000446	ego dominus locutus sum: veniet, et faciam: non transeam, nec parcam, nec placabor: iuxta vias tuas, et iuxta adinventiones tuas iudicabo te, dicit dominus.	2020-04-20	Ezechiel
1100000447	et factum est verbum domini ad me, dicens:fili hominis, ecce ego tollo a te desiderabile oculorum tuorum in plaga: et non planges, neque plorabis, neque fluent lacrimae tuae.	2020-04-20	Ezechiel
1100000448	ingemisce tacens: mortuorum luctum non facies: corona tua circumligata sit tibi, et calceamenta tua erunt in pedibus tuis: nec amictu ora velabis, nec cibos lugentium comedes.	2020-04-20	Ezechiel
1100000449	locutus sum ergo ad populum mane, et mortua est uxor mea vespere: fecique mane sicut praeceperat mihi.	2020-04-20	Ezechiel
1100000450	et dixit ad me populus: quare non indicas nobis quid ista significent quae tu facis? et dixi ad eos: sermo domini factus est ad me, dicens:loquere domui israel: haec dicit dominus deus: ecce ego polluam sanctuarium meum, superbiam imperii vestri, et desiderabile oculorum vestrorum, et super quo pavet anima vestra: filii vestri et filiae vestrae quas reliquistis, gladio cadent.	2020-04-20	Ezechiel
1100000451	et facietis sicut feci: ora amictu non velabitis, et cibos lugentium non comedetis:coronas habebitis in capitibus vestris, et calceamenta in pedibus: non plangetis, neque flebitis, sed tabescetis in iniquitatibus vestris, et unusquisque gemet ad fratrem suum.	2020-04-20	Ezechiel
1100000452	eritque ezechiel vobis in portentum: iuxta omnia quae fecit, facietis cum venerit istud: et scietis quia ego dominus deus.	2020-04-20	Ezechiel
1100000453	et tu, fili hominis, ecce in die qua tollam ab eis fortitudinem eorum, et gaudium dignitatis, et desiderium oculorum eorum, super quo requiescunt animae eorum, filios et filias eorum:in die illa, cum venerit fugiens ad te ut annuntiet tibi:in die, inquam illa, aperietur os tuum cum eo qui fugit, et loqueris, et non silebis ultra: erisque eis in portentum, et scietis quia ego dominus.	2020-04-20	Ezechiel
1100000454	caput 25 et factus est sermo domini ad me, dicens:fili hominis, pone faciem tuam contra filios ammon, et prophetabis de eis.	2020-04-20	Ezechiel
1100000455	et dices filiis ammon: audite verbum domini dei.	2020-04-20	Ezechiel
1100000456	haec dicit dominus deus: pro eo quod dixisti: euge, euge, super sanctuarium meum, quia pollutum est; et super terram israel, quoniam desolata est; et super domum iuda, quoniam ducti sunt in captivitatem: idcirco ego tradam te filiis orientalibus in haereditatem: et collocabunt caulas suas in te, et ponent in te tentoria sua: ipsi comedent fruges tuas, et ipsi bibent lac tuum.	2020-04-20	Ezechiel
1100000457	daboque rabbath in habitaculum camelorum, et filios ammon in cubile pecorum: et scietis quia ego dominus.	2020-04-20	Ezechiel
1100000458	quia haec dicit dominus deus: pro eo quod plausisti manu et percussisti pede, et gavisa es ex toto affectu super terram israel, idcirco ecce ego extendam manum meam super te, et tradam te in direptionem gentium, et interficiam te de populis, et perdam de terris, et conteram: et scies quia ego dominus.	2020-04-20	Ezechiel
1100000459	haec dicit dominus deus: pro eo quod dixerunt moab et seir: ecce sicut omnes gentes, domus iuda: idcirco ecce ego aperiam humerum moab de civitatibus, de civitatibus, inquam, eius, et de finibus eius, inclytas terrae bethiesimoth, et beelmeon, et cariathaim, filiis orientis cum filiis ammon, et dabo eam in haereditatem, ut non sit ultra memoria filiorum ammon in gentibus.	2020-04-20	Ezechiel
1100000460	et in moab faciam iudicia, et scient quia ego dominus.	2020-04-20	Ezechiel
1100000461	haec dicit dominus deus: pro eo quod fecit idumaea ultionem ut se vindicaret de filiis iuda, peccavitque delinquens, et vindictam expetivit de eis: idcirco haec dicit dominus deus: extendam manum meam super idumaeam, et auferam de ea hominem et iumentum, et faciam eam desertam ab austro: et qui sunt in dedan, gladio cadent.	2020-04-20	Ezechiel
1100000462	et dabo ultionem meam super idumaeam per manum populi mei israel: et facient in edom iuxta iram meam et furorem meum, et scient vindictam meam, dicit dominus deus.	2020-04-20	Ezechiel
1100000463	haec dicit dominus deus: pro eo quod fecerunt palaestini vindictam, et ulti se sunt toto animo, interficientes, et implentes inimicitias veteres, propterea haec dicit dominus deus: ecce ego extendam manum meam super palaestinos, et interficiam interfectores, et perdam reliquias maritimae regionis, faciamque in eis ultiones magnas, arguens in furore: et scient quia ego dominus, cum dedero vindictam meam super eos.	2020-04-20	Ezechiel
1100000464	caput 26 et factum est in undecimo anno, prima mensis: factus est sermo domini ad me, dicens: fili hominis, pro eo quod dixit tyrus de ierusalem: euge, confractae sunt portae populorum, conversa est ad me: implebor; deserta est: propterea haec dicit dominus deus: ecce ego super te, tyre, et ascendere faciam ad te gentes multas, sicut ascendit mare fluctuans.	2020-04-20	Ezechiel
1100000465	et dissipabunt muros tyri, et destruent turres eius: et radam pulverem eius de ea, et dabo eam in limpidissimam petram.	2020-04-20	Ezechiel
1100000466	siccatio sagenarum erit in medio maris, quia ego locutus sum, ait dominus deus: et erit in direptionem gentibus.	2020-04-20	Ezechiel
1100000467	filiae quoque eius quae sunt in agro, gladio interficientur: et scient quia ego dominus.	2020-04-20	Ezechiel
1100000468	quia haec dicit dominus deus: ecce ego adducam ad tyrum nabuchodonosor regem babylonis ab aquilone, regem regum, cum equis, et curribus, et equitibus, et coetu, populoque magno.	2020-04-20	Ezechiel
1100000469	filias tuas quae sunt in agro, gladio interficiet, et circumdabit te munitionibus, et comportabit aggerem in gyro, et elevabit contra te clypeum: et vineas et arietes temperabit in muros tuos, et turres tuas destruet in armatura sua.	2020-04-20	Ezechiel
1100000470	inundatione equorum eius operiet te pulvis eorum: a sonitu equitum, et rotarum, et curruum, movebuntur muri tui, cum ingressus fuerit portas tuas quasi per introitum urbis dissipatae.	2020-04-20	Ezechiel
1100000471	ungulis equorum suorum conculcabit omnes plateas tuas: populum tuum gladio caedet, et statuae tuae nobiles in terram corruent.	2020-04-20	Ezechiel
1100000472	vastabunt opes tuas, diripient negotiationes tuas, et destruent muros tuos, et domos tuas praeclaras subvertent: et lapides tuos, et ligna tua, et pulverem tuum in medio aquarum ponent.	2020-04-20	Ezechiel
1100000473	et quiescere faciam multitudinem canticorum tuorum: et sonitus cithararum tuarum non audietur amplius.	2020-04-20	Ezechiel
1100000474	et dabo te in limpidissimam petram, siccatio sagenarum eris, nec aedificaberis ultra, quia ego locutus sum, ait dominus deus.	2020-04-20	Ezechiel
1100000475	haec dicit dominus deus tyro: numquid non a sonitu ruinae tuae, et gemitu interfectorum tuorum, cum occisi fuerint in medio tui, commovebuntur insulae? et descendent de sedibus suis omnes principes maris, et auferent exuvias suas, et vestimenta sua varia abiicient, et induentur stupore: in terra sedebunt, et attoniti super repentino casu tuo admirabuntur: et assumentes super te lamentum, dicent tibi: quomodo peristi, quae habitas in mari, urbs inclyta, quae fuisti fortis in mari cum habitatoribus tuis, quos formidabant universi? nunc stupebunt naves in die pavoris tui, et turbabuntur insulae in mari, eo quod nullus egrediatur ex te.	2020-04-20	Ezechiel
1100000476	quia haec dicit dominus deus: cum dedero te urbem desolatam, sicut civitates quae non habitantur; et adduxero super te abyssum, et operuerint te aquae multae; et detraxero te cum his qui descendunt in lacum ad populum sempiternum; et collocavero te in terra novissima sicut solitudines veteres, cum his qui deducuntur in lacum, ut non habiteris; porro cum dedero gloriam in terra viventium: in nihilum redigam te, et non eris: et requisita non invenieris ultra in sempiternum, dicit dominus deus.	2020-04-20	Ezechiel
1100000477	caput 27 et factum est verbum domini ad me, dicens:tu ergo, fili hominis, assume super tyrum lamentum:et dices tyro, quae habitat in introitu maris, negotiationi populorum ad insulas multas: haec dicit dominus deus: o tyre, tu dixisti: perfecti decoris ego sum, et in corde maris sita.	2020-04-20	Ezechiel
1100000478	finitimi tui qui te aedificaverunt, impleverunt decorem tuum: abietibus de sanir exstruxerunt te cum omnibus tabulatis maris: cedrum de libano tulerunt ut facerent tibi malum.	2020-04-20	Ezechiel
1100000479	quercus de basan dolaverunt in remos tuos, et transtra tua fecerunt tibi ex ebore indico, et praetoriola de insulis italiae.	2020-04-20	Ezechiel
1100000480	byssus varia de aegypto texta est tibi in velum ut poneretur in malo: hyacinthus et purpura de insulis elisa facta sunt operimentum tuum.	2020-04-20	Ezechiel
1100000481	habitatores sidonis et aradii fuerunt remiges tui: sapientes tui, tyre, facti sunt gubernatores tui.	2020-04-20	Ezechiel
1100000482	senes giblii et prudentes eius habuerunt nautas ad ministerium variae supellectilis tuae: omnes naves maris, et nautae earum, fuerunt in populo negotiationis tuae.	2020-04-20	Ezechiel
1100000483	persae, et lydii, et libyes erant in exercitu tuo viri bellatores tui: clypeum et galeam suspenderunt in te pro ornatu tuo.	2020-04-20	Ezechiel
1100000484	filii aradii cum exercitu tuo erant super muros tuos in circuitu: sed et pigmaei qui erant in turribus tuis, pharetras suas suspenderunt in muris tuis per gyrum: ipsi compleverunt pulchritudinem tuam.	2020-04-20	Ezechiel
1100000485	carthaginenses negotiatores tui, a multitudine cunctarum divitiarum, argento, ferro, stanno, plumboque repleverunt nundinas tuas.	2020-04-20	Ezechiel
1100000486	graecia, thubal, et mosoch, ipsi institores tui: mancipia, et vasa aerea advexerunt populo tuo.	2020-04-20	Ezechiel
1100000487	de domo thogorma, equos, et equites, et mulos adduxerunt ad forum tuum.	2020-04-20	Ezechiel
1100000488	filii dedan negotiatores tui; insulae multae, negotiatio manus tuae: dentes eburneos et hebeninos commutaverunt in pretio tuo.	2020-04-20	Ezechiel
1100000489	syrus negotiator tuus propter multitudinem operum tuorum: gemmam, et purpuram, et scutulata, et byssum, et sericum, et chodchod proposuerunt in mercatu tuo.	2020-04-20	Ezechiel
1100000490	iuda et terra israel, ipsi institores tui in frumento primo: balsamum, et mel, et oleum, et resinam proposuerunt in nundinis tuis.	2020-04-20	Ezechiel
1100000491	damascenus negotiator tuus in multitudine operum tuorum, in multitudine diversarum opum, in vino pingui, in lanis coloris optimi.	2020-04-20	Ezechiel
1100000492	dan, et graecia, et mosel, in nundinis tuis proposuerunt ferrum fabrefactum: stacte et calamus in negotiatione tua.	2020-04-20	Ezechiel
1100000493	dedan institores tui in tapetibus ad sedendum.	2020-04-20	Ezechiel
1100000494	arabia et universi principes cedar, ipsi negotiatores manus tuae: cum agnis, et arietibus, et haedis, venerunt ad te negotiatores tui.	2020-04-20	Ezechiel
1100000495	venditores saba et reema, ipsi negotiatores tui: cum universis primis aromatibus, et lapide pretioso, et auro, quod proposuerunt in mercatu tuo.	2020-04-20	Ezechiel
1100000496	haran, et chene, et eden, negotiatores tui; saba, assur, et chelmad venditores tui.	2020-04-20	Ezechiel
1100000497	ipsi negotiatores tui multifariam, involucris hyacinthi, et polymitorum, gazarumque pretiosarum, quae obvolutae et astrictae erant funibus: cedros quoque habebant in negotiationibus tuis.	2020-04-20	Ezechiel
1100000498	naves maris, principes tui in negotiatione tua: et repleta es, et glorificata nimis in corde maris.	2020-04-20	Ezechiel
1100000499	in aquis multis adduxerunt te remiges tui: ventus auster contrivit te in corde maris.	2020-04-20	Ezechiel
1100000500	divitiae tuae, et thesauri tui, et multiplex instrumentum tuum: nautae tui et gubernatores tui, qui tenebant supellectilem tuam, et populo tuo praeerant: viri quoque bellatores tui, qui erant in te, cum universa multitudine tua quae est in medio tui, cadent in corde maris in die ruinae tuae: a sonitu clamoris gubernatorum tuorum conturbabuntur classes.	2020-04-20	Ezechiel
1100000501	et descendent de navibus suis omnes qui tenebant remum: nautae et universi gubernatores maris in terra stabunt.	2020-04-20	Ezechiel
1100000502	et eiulabunt super te voce magna: et clamabunt amare, et superiacient pulverem capitibus suis, et cinere conspergentur.	2020-04-20	Ezechiel
1100000503	et radent super te calvitium, et accingentur ciliciis: et plorabunt te in amaritudine animae, ploratu amarissimo.	2020-04-20	Ezechiel
1100000504	et assument super te carmen lugubre, et plangent te: quae est ut tyrus, quae obmutuit in medio maris? quae in exitu negotiationum tuarum de mari implesti populos multos: in multitudine divitiarum tuarum, et populorum tuorum, ditasti reges terrae.	2020-04-20	Ezechiel
1100000505	nunc contrita es a mari: in profundis aquarum opes tuae, et omnis multitudo tua quae erat in medio tui, ceciderunt.	2020-04-20	Ezechiel
1100000506	universi habitatores insularum obstupuerunt super te, et reges earum omnes tempestate perculsi mutaverunt vultus.	2020-04-20	Ezechiel
1100000507	negotiatores populorum sibilaverunt super te: ad nihilum deducta es, et non eris usque in perpetuum.	2020-04-20	Ezechiel
1100000508	caput 28 et factus est sermo domini ad me, dicens:fili hominis, dic principi tyri: haec dicit dominus deus: eo quod elevatum est cor tuum, et dixisti: deus ego sum, et in cathedra dei sedi in corde maris, cum sis homo, et non deus: et dedisti cor tuum quasi cor dei: ecce sapientior es tu daniele: omne secretum non est absconditum a te: in sapientia et prudentia tua fecisti tibi fortitudinem, et acquisisti aurum et argentum in thesauris tuis: in multitudine sapientiae tuae, et in negotiatione tua multiplicasti tibi fortitudinem, et elevatum est cor tuum in robore tuo: propterea haec dicit dominus deus: eo quod elevatum est cor tuum quasi cor dei, idcirco ecce ego adducam super te alienos, robustissimos gentium: et nudabunt gladios suos super pulchritudinem sapientiae tuae, et polluent decorem tuum.	2020-04-20	Ezechiel
1100000509	interficient, et detrahent te: et morieris in interitu occisorum in corde maris.	2020-04-20	Ezechiel
1100000510	numquid dicens loqueris: deus ego sum, coram interficientibus te, cum sis homo, et non deus, in manu occidentium te? morte incircumcisorum morieris in manu alienorum, quia ego locutus sum, ait dominus deus.	2020-04-20	Ezechiel
1100000511	et factus est sermo domini ad me, dicens: fili hominis, leva planctum super regem tyri,et dices ei: haec dicit dominus deus: tu signaculum similitudinis, plenus sapientia, et perfectus decore.	2020-04-20	Ezechiel
1100000512	in deliciis paradisi dei fuisti: omnis lapis pretiosus operimentum tuum, sardius, topazius, et iaspis, chrysolithus, et onyx, et beryllus, sapphirus, et carbunculus, et smaragdus: aurum, opus decoris tui: et foramina tua, in die qua conditus es, praeparata sunt.	2020-04-20	Ezechiel
1100000513	tu cherub extentus, et protegens, et posui te in monte sancto dei: in medio lapidum ignitorum ambulasti, perfectus in viis tuis a die conditionis tuae, donec inventa est iniquitas in te.	2020-04-20	Ezechiel
1100000514	in multitudine negotiationis tuae repleta sunt interiora tua iniquitate, et peccasti: et eieci te de monte dei, et perdidi te, o cherub protegens, de medio lapidum ignitorum.	2020-04-20	Ezechiel
1100000515	et elevatum est cor tuum in decore tuo; perdidisti sapientiam tuam in decore tuo: in terram proieci te; ante faciem regum dedi te ut cernerent te.	2020-04-20	Ezechiel
1100000516	in multitudine iniquitatum tuarum, et iniquitate negotiationis tuae, polluisti sanctificationem tuam: producam ergo ignem de medio tui, qui comedat te, et dabo te in cinerem super terram, in conspectu omnium videntium te.	2020-04-20	Ezechiel
1100000517	omnes qui viderint te in gentibus, obstupescent super te: nihili factus es, et non eris in perpetuum.	2020-04-20	Ezechiel
1100000518	et factus est sermo domini ad me, dicens:fili hominis, pone faciem tuam contra sidonem, et prophetabis de ea:et dices: haec dicit dominus deus: ecce ego ad te, sidon, et glorificabor in medio tui: et scient quia ego dominus, cum fecero in ea iudicia, et sanctificatus fuero in ea.	2020-04-20	Ezechiel
1100000519	et immittam ei pestilentiam, et sanguinem in plateis eius: et corruent interfecti in medio eius gladio per circuitum, et scient quia ego dominus.	2020-04-20	Ezechiel
1100000520	et non erit ultra domui israel offendiculum amaritudinis, et spina dolorem inferens undique per circuitum eorum qui adversantur eis: et scient quia ego dominus deus.	2020-04-20	Ezechiel
1100000521	haec dicit dominus deus: quando congregavero domum israel de populis in quibus dispersi sunt, sanctificabor in eis coram gentibus: et habitabunt in terra sua, quam dedi servo meo iacob: et habitabunt in ea securi, et aedificabunt domos, et plantabunt vineas, et habitabunt confidenter, cum fecero iudicia in omnibus qui adversantur eis per circuitum: et scient quia ego dominus deus eorum.	2020-04-20	Ezechiel
1100000522	caput 29 in anno decimo, decimo mense, undecima die mensis, factum est verbum domini ad me, dicens:fili hominis, pone faciem tuam contra pharaonem regem aegypti, et prophetabis de eo, et de aegypto universa.	2020-04-20	Ezechiel
1100000523	loquere, et dices: haec dicit dominus deus: ecce ego ad te, pharao rex aegypti, draco magne, qui cubas in medio fluminum tuorum, et dicis: meus est fluvius, et ego feci memetipsum.	2020-04-20	Ezechiel
1100000524	et ponam frenum in maxillis tuis, et agglutinabo pisces fluminum tuorum squamis tuis, et extraham te de medio fluminum tuorum, et universi pisces tui squamis tuis adhaerebunt.	2020-04-20	Ezechiel
1100000525	et proiiciam te in desertum, et omnes pisces fluminis tui: super faciem terrae cades; non colligeris, neque congregaberis: bestiis terrae et volatilibus caeli dedi te ad devorandum.	2020-04-20	Ezechiel
1100000526	et scient omnes habitatores aegypti quia ego dominus, pro eo quod fuisti baculus arundineus domui israel: quando apprehenderunt te manu, et confractus es, et lacerasti omnem humerum eorum: et innitentibus eis super te comminutus es, et dissolvisti omnes renes eorum.	2020-04-20	Ezechiel
1100000527	propterea haec dicit dominus deus: ecce ego adducam super te gladium, et interficiam de te hominem et iumentum.	2020-04-20	Ezechiel
1100000528	et erit terra aegypti in desertum et in solitudinem: et scient quia ego dominus, pro eo quod dixeris: fluvius meus est, et ego feci eum.	2020-04-20	Ezechiel
1100000529	idcirco ecce ego ad te, et ad flumina tua: daboque terram aegypti in solitudines, gladio dissipatam, a turre syenes usque ad terminos aethiopiae.	2020-04-20	Ezechiel
1100000530	non pertransibit eam pes hominis, neque pes iumenti gradietur in ea, et non habitabitur quadraginta annis.	2020-04-20	Ezechiel
1100000531	daboque terram aegypti desertam in medio terrarum desertarum, et civitates eius in medio urbium subversarum, et erunt desolatae quadraginta annis: et dispergam aegyptios in nationes, et ventilabo eos in terras.	2020-04-20	Ezechiel
1100000532	quia haec dicit dominus deus: post finem quadraginta annorum congregabo aegyptum de populis in quibus dispersi fuerant.	2020-04-20	Ezechiel
1100000533	et reducam captivitatem aegypti, et collocabo eos in terra phathures, in terra nativitatis suae, et erunt ibi in regnum humile.	2020-04-20	Ezechiel
1100000534	inter cetera regna erit humillima, et non elevabitur ultra super nationes, et imminuam eos ne imperent gentibus.	2020-04-20	Ezechiel
1100000535	neque erunt ultra domui israel in confidentia, docentes iniquitatem ut fugiant, et sequantur eos: et scient quia ego dominus deus.	2020-04-20	Ezechiel
1100000536	et factum est in vigesimo et septimo anno, in primo, in una mensis: factum est verbum domini ad me, dicens: fili hominis, nabuchodonosor rex babylonis servire fecit exercitum suum servitute magna adversum tyrum: omne caput decalvatum, et omnis humerus depilatus est: et merces non est reddita ei, neque exercitui eius, de tyro, pro servitute qua servivit mihi adversus eam.	2020-04-20	Ezechiel
1100000537	propterea haec dicit dominus deus: ecce ego dabo nabuchodonosor regem babylonis in terra aegypti: et accipiet multitudinem eius, et depraedabitur manubias eius, et diripiet spolia eius: et erit merces exercitui illius, et operi quo servivit adversus eam: dedi ei terram aegypti pro eo quod laboraverit mihi, ait dominus deus.	2020-04-20	Ezechiel
1100000538	in die illo pullulabit cornu domui israel, et tibi dabo apertum os in medio eorum, et scient quia ego dominus.	2020-04-20	Ezechiel
1100000539	caput 30 et factum est verbum domini ad me, dicens:fili hominis, propheta, et dic: haec dicit dominus deus: ululate: vae, vae diei! quia iuxta est dies, et appropinquat dies domini, dies nubis: tempus gentium erit.	2020-04-20	Ezechiel
1100000540	et veniet gladius in aegyptum, et erit pavor in aethiopia, cum ceciderint vulnerati in aegypto, et ablata fuerit multitudo illius, et destructa fundamenta eius.	2020-04-20	Ezechiel
1100000541	aethiopia, et libya, et lydi, et omne reliquum vulgus, et chub, et filii terrae foederis, cum eis gladio cadent.	2020-04-20	Ezechiel
1100000542	haec dicit dominus deus: et corruent fulcientes aegyptum, et destruetur superbia imperii eius: a turre syenes gladio cadent in ea, ait dominus deus exercituum.	2020-04-20	Ezechiel
1100000543	et dissipabuntur in medio terrarum desolatarum, et urbes eius in medio civitatum desertarum erunt: et scient quia ego dominus, cum dedero ignem in aegypto, et attriti fuerint omnes auxiliatores eius.	2020-04-20	Ezechiel
1100000544	in die illa egredientur nuntii a facie mea in trieribus ad conterendam aethiopiae confidentiam: et erit pavor in eis in die aegypti, quia absque dubio veniet.	2020-04-20	Ezechiel
1100000545	haec dicit dominus deus: cessare faciam multitudinem aegypti in manu nabuchodonosor regis babylonis.	2020-04-20	Ezechiel
1100000546	ipse et populus eius cum eo, fortissimi gentium, adducentur ad disperdendam terram: et evaginabunt gladios suos super aegyptum, et implebunt terram interfectis.	2020-04-20	Ezechiel
1100000547	et faciam alveos fluminum aridos, et tradam terram in manus pessimorum: et dissipabo terram et plenitudinem eius manu alienorum: ego dominus locutus sum.	2020-04-20	Ezechiel
1100000548	haec dicit dominus deus: et disperdam simulacra, et cessare faciam idola de memphis: et dux de terra aegypti non erit amplius, et dabo terrorem in terra aegypti.	2020-04-20	Ezechiel
1100000549	et disperdam terram phathures, et dabo ignem in taphnis, et faciam iudicia in alexandria.	2020-04-20	Ezechiel
1100000550	et effundam indignationem meam super pelusium, robur aegypti, et interficiam multitudinem alexandriae.	2020-04-20	Ezechiel
1100000551	et dabo ignem in aegypto: quasi parturiens dolebit pelusium, et alexandria erit dissipata, et in memphis angustiae quotidianae.	2020-04-20	Ezechiel
1100000552	iuvenes heliopoleos et bubasti gladio cadent, et ipsae captivae ducentur.	2020-04-20	Ezechiel
1100000553	et in taphnis nigrescet dies, cum contrivero ibi sceptra aegypti, et defecerit in ea superbia potentiae eius: ipsam nubes operiet, filiae autem eius in captivitatem ducentur.	2020-04-20	Ezechiel
1100000554	et iudicia faciam in aegypto: et scient quia ego dominus.	2020-04-20	Ezechiel
1100000555	et factum est in undecimo anno, in primo mense, in septima mensis: factum est verbum domini ad me, dicens: fili hominis, brachium pharaonis regis aegypti confregi, et ecce non est obvolutum ut restitueretur ei sanitas, ut ligaretur pannis, et fasciaretur linteolis, ut recepto robore posset tenere gladium.	2020-04-20	Ezechiel
1100000556	propterea haec dicit dominus deus: ecce ego ad pharaonem regem aegypti, et comminuam brachium eius forte, sed confractum: et deiiciam gladium de manu eius, et dispergam aegyptum in gentibus, et ventilabo eos in terris.	2020-04-20	Ezechiel
1100000557	et confortabo brachia regis babylonis, daboque gladium meum in manu eius, et confringam brachia pharaonis, et gement gemitibus interfecti coram facie eius.	2020-04-20	Ezechiel
1100000558	et confortabo brachia regis babylonis, et brachia pharaonis concident: et scient quia ego dominus, cum dedero gladium meum in manu regis babylonis, et extenderit eum super terram aegypti.	2020-04-20	Ezechiel
1100000559	et dispergam aegyptum in nationes, et ventilabo eos in terras: et scient quia ego dominus.	2020-04-20	Ezechiel
1100000560	caput 31 et factum est in anno undecimo, tertio mense, una mensis: factum est verbum domini ad me, dicens:fili hominis, dic pharaoni regi aegypti et populo eius: cui similis factus es in magnitudine tua? ecce assur quasi cedrus in libano, pulcher ramis, et frondibus nemorosus, excelsusque altitudine, et inter condensas frondes elevatum est cacumen eius.	2020-04-20	Ezechiel
1100000561	aquae nutrierunt illum; abyssus exaltavit illum: flumina eius manabant in circuitu radicum eius, et rivos suos emisit ad universa ligna regionis.	2020-04-20	Ezechiel
1100000562	propterea elevata est altitudo eius super omnia ligna regionis, et multiplicata sunt arbusta eius, et elevati sunt rami eius prae aquis multis.	2020-04-20	Ezechiel
1100000563	cumque extendisset umbram suam, in ramis eius fecerunt nidos omnia volatilia caeli: et sub frondibus eius genuerunt omnes bestiae saltuum, et sub umbraculo illius habitabat coetus gentium plurimarum.	2020-04-20	Ezechiel
1100000564	eratque pulcherrimus in magnitudine sua, et in dilatatione arbustorum suorum: erat enim radix illius iuxta aquas multas.	2020-04-20	Ezechiel
1100000565	cedri non fuerunt altiores illo in paradiso dei; abietes non adaequaverunt summitatem eius, et platani non fuerunt aequae frondibus illius: omne lignum paradisi dei non est assimilatum illi, et pulchritudini eius.	2020-04-20	Ezechiel
1100000566	quoniam speciosum feci eum, et multis condensisque frondibus, et aemulata sunt eum omnia ligna voluptatis quae erant in paradiso dei.	2020-04-20	Ezechiel
1100000567	propterea haec dicit dominus deus: pro eo quod sublimatus est in altitudine, et dedit summitatem suam virentem atque condensam, et elevatum est cor eius in altitudine sua: tradidi eum in manu fortissimi gentium: faciens faciet ei: iuxta impietatem eius eieci eum.	2020-04-20	Ezechiel
1100000568	et succident eum alieni, et crudelissimi nationum, et proiicient eum super montes: et in cunctis convallibus corruent rami eius, et confringentur arbusta eius in universis rupibus terrae: et recedent de umbraculo eius omnes populi terrae, et relinquent eum.	2020-04-20	Ezechiel
1100000569	in ruina eius habitaverunt omnia volatilia caeli, et in ramis eius fuerunt universae bestiae regionis.	2020-04-20	Ezechiel
1100000570	quam ob rem non elevabuntur in altitudine sua omnia ligna aquarum, nec ponent sublimitatem suam inter nemorosa atque frondosa, nec stabunt in sublimitate sua omnia quae irrigantur aquis: quia omnes traditi sunt in mortem ad terram ultimam, in medio filiorum hominum, ad eos qui descendunt in lacum.	2020-04-20	Ezechiel
1100000571	haec dicit dominus deus: in die quando descendit ad inferos, induxi luctum: operui eum abysso, et prohibui flumina eius, et coercui aquas multas: contristatus est super eum libanus, et omnia ligna agri concussa sunt.	2020-04-20	Ezechiel
1100000572	a sonitu ruinae eius commovi gentes cum deducerem eum ad infernum cum his qui descendebant in lacum: et consolata sunt in terra infima omnia ligna voluptatis egregia atque praeclara in libano, universa quae irrigabantur aquis.	2020-04-20	Ezechiel
1100000573	nam et ipsi cum eo descendent in infernum ad interfectos gladio: et brachium uniuscuiusque sedebit sub umbraculo eius in medio nationum.	2020-04-20	Ezechiel
1100000574	cui assimilatus es, o inclyte atque sublimis inter ligna voluptatis? ecce deductus es cum lignis voluptatis ad terram ultimam: in medio incircumcisorum dormies, cum eis qui interfecti sunt gladio: ipse est pharao, et omnis multitudo eius, dicit dominus deus.	2020-04-20	Ezechiel
1100000575	caput 32 et factum est, duodecimo anno, in mense duodecimo, in una mensis: factum est verbum domini ad me, dicens:fili hominis, assume lamentum super pharaonem regem aegypti, et dices ad eum: leoni gentium assimilatus es, et draconi qui est in mari: et ventilabas cornu in fluminibus tuis, et conturbabas aquas pedibus tuis, et conculcabas flumina earum.	2020-04-20	Ezechiel
1100000576	propterea haec dicit dominus deus: expandam super te rete meum in multitudine populorum multorum, et extraham te in sagena mea.	2020-04-20	Ezechiel
1100000577	et proiiciam te in terram; super faciem agri abiiciam te: et habitare faciam super te omnia volatilia caeli, et saturabo de te bestias universae terrae.	2020-04-20	Ezechiel
1100000578	et dabo carnes tuas super montes, et implebo colles tuos sanie tua.	2020-04-20	Ezechiel
1100000579	et irrigabo terram foetore sanguinis tui super montes, et valles implebuntur ex te.	2020-04-20	Ezechiel
1100000580	et operiam, cum extinctus fueris, caelum, et nigrescere faciam stellas eius: solem nube tegam, et luna non dabit lumen suum.	2020-04-20	Ezechiel
1100000581	omnia luminaria caeli moerere faciam super te, et dabo tenebras super terram tuam, dicit dominus deus, cum ceciderint vulnerati tui in medio terrae, ait dominus deus.	2020-04-20	Ezechiel
1100000582	et irritabo cor populorum multorum, cum induxero contritionem tuam in gentibus super terras quas nescis.	2020-04-20	Ezechiel
1100000583	et stupescere faciam super te populos multos, et reges eorum horrore nimio formidabunt super te, cum volare coeperit gladius meus super facies eorum: et obstupescent repente singuli pro anima sua in die ruinae tuae.	2020-04-20	Ezechiel
1100000584	quia haec dicit dominus deus: gladius regis babylonis veniet tibi.	2020-04-20	Ezechiel
1100000585	in gladiis fortium deiiciam multitudinem tuam: inexpugnabiles omnes gentes hae, et vastabunt superbiam aegypti, et dissipabitur multitudo eius.	2020-04-20	Ezechiel
1100000586	et perdam omnia iumenta eius, quae erant super aquas plurimas: et non conturbabit eas pes hominis ultra, neque ungula iumentorum turbabit eas.	2020-04-20	Ezechiel
1100000587	tunc purissimas reddam aquas eorum, et flumina eorum quasi oleum adducam, ait dominus deus, cum dedero terram aegypti desolatam: deseretur autem terra a plenitudine sua quando percussero omnes habitatores eius: et scient quia ego dominus.	2020-04-20	Ezechiel
1100000588	planctus est, et plangent eum: filiae gentium plangent eum: super aegyptum et super multitudinem eius plangent eum, ait dominus deus.	2020-04-20	Ezechiel
1100000589	et factum est in duodecimo anno, in quintadecima mensis: factum est verbum domini ad me, dicens: fili hominis, cane lugubre super multitudinem aegypti: et detrahe eam ipsam, et filias gentium robustarum, ad terram ultimam, cum his qui descendunt in lacum.	2020-04-20	Ezechiel
1100000590	quo pulchrior es? descende, et dormi cum incircumcisis.	2020-04-20	Ezechiel
1100000591	in medio interfectorum gladio cadent; gladius datus est: attraxerunt eam et omnes populos eius.	2020-04-20	Ezechiel
1100000592	loquentur ei potentissimi robustorum de medio inferni, qui cum auxiliatoribus eius descenderunt, et dormierunt incircumcisi interfecti gladio.	2020-04-20	Ezechiel
1100000593	ibi assur, et omnis multitudo eius: in circuitu illius sepulchra eius, omnes interfecti, et qui ceciderunt gladio.	2020-04-20	Ezechiel
1100000594	quorum data sunt sepulchra in novissimis laci, et facta est multitudo eius per gyrum sepulchri eius: universi interfecti, cadentesque gladio, qui dederant quondam formidinem in terra viventium.	2020-04-20	Ezechiel
1100000595	ibi aelam, et omnis multitudo eius per gyrum sepulchri sui: omnes hi interfecti, ruentesque gladio, qui descenderunt incircumcisi ad terram ultimam; qui posuerunt terrorem suum in terra viventium, et portaverunt ignominiam suam cum his qui descendunt in lacum.	2020-04-20	Ezechiel
1100000596	in medio interfectorum posuerunt cubile eius in universis populis eius: in circuitu eius sepulchrum illius: omnes hi incircumcisi, interfectique gladio.	2020-04-20	Ezechiel
1100000597	dederunt enim terrorem suum in terra viventium, et portaverunt ignominiam suam cum his qui descendunt in lacum: in medio interfectorum positi sunt.	2020-04-20	Ezechiel
1100000598	ibi mosoch et thubal, et omnis multitudo eius: in circuitu eius sepulchra illius: omnes hi incircumcisi, interfectique et cadentes gladio, quia dederunt formidinem suam in terra viventium.	2020-04-20	Ezechiel
1100000599	et non dormient cum fortibus, cadentibusque, et incircumcisis, qui descenderunt ad infernum cum armis suis, et posuerunt gladios suos sub capitibus suis, et fuerunt iniquitates eorum in ossibus eorum: quia terror fortium facti sunt in terra viventium.	2020-04-20	Ezechiel
1100000600	et tu ergo in medio incircumcisorum contereris, et dormies cum interfectis gladio.	2020-04-20	Ezechiel
1100000601	ibi idumaea, et reges eius, et omnes duces eius, qui dati sunt cum exercitu suo cum interfectis gladio, et qui cum incircumcisis dormierunt, et cum his qui descendunt in lacum.	2020-04-20	Ezechiel
1100000602	ibi principes aquilonis omnes, et universi venatores, qui deducti sunt cum interfectis, paventes, et in sua fortitudine confusi: qui dormierunt incircumcisi cum interfectis gladio, et portaverunt confusionem suam cum his qui descendunt in lacum.	2020-04-20	Ezechiel
1100000603	vidit eos pharao, et consolatus est super universa multitudine sua, quae interfecta est gladio: pharao, et omnis exercitus eius, ait dominus deus.	2020-04-20	Ezechiel
1100000604	quia dedi terrorem meum in terra viventium, et dormivit in medio incircumcisorum cum interfectis gladio: pharao, et omnis multitudo eius, ait dominus deus.	2020-04-20	Ezechiel
1100000605	caput 33 et factum est verbum domini ad me, dicens:fili hominis, loquere ad filios populi tui, et dices ad eos: terra, cum induxero super eam gladium, et tulerit populus terrae virum unum de novissimis suis, et constituerit eum super se speculatorem:et ille viderit gladium venientem super terram, et cecinerit buccina, et annuntiaverit populo:audiens autem quisquis ille est sonitum buccinae, et non se observaverit, veneritque gladius, et tulerit eum: sanguis ipsius super caput eius erit.	2020-04-20	Ezechiel
1100000606	sonum buccinae audivit, et non se observavit: sanguis eius in ipso erit.  si autem se custodierit, animam suam salvabit.	2020-04-20	Ezechiel
1100000607	quod si speculator viderit gladium venientem, et non insonuerit buccina, et populus se non custodierit, veneritque gladius, et tulerit de eis animam: ille quidem in iniquitate sua captus est; sanguinem autem eius de manu speculatoris requiram.	2020-04-20	Ezechiel
1100000608	et tu, fili hominis, speculatorem dedi te domui israel: audiens ergo ex ore meo sermonem, annuntiabis eis ex me.	2020-04-20	Ezechiel
1100000609	si me dicente ad impium: impie, morte morieris: non fueris locutus ut se custodiat impius a via sua, ipse impius in iniquitate sua morietur; sanguinem autem eius de manu tua requiram.	2020-04-20	Ezechiel
1100000610	si autem annuntiante te ad impium ut a viis suis convertatur, non fuerit conversus a via sua, ipse in iniquitate sua morietur, porro tu animam tuam liberasti.	2020-04-20	Ezechiel
1100000611	tu ergo, fili hominis, dic ad domum israel: sic locuti estis, dicentes: iniquitates nostrae et peccata nostra super nos sunt, et in ipsis nos tabescimus: quomodo ergo vivere poterimus? dic ad eos: vivo ego, dicit dominus deus, nolo mortem impii, sed ut convertatur impius a via sua, et vivat.  convertimini, convertimini a viis vestris pessimis, et quare moriemini, domus israel? tu itaque, fili hominis, dic ad filios populi tui: iustitia iusti non liberabit eum, in quacumque die peccaverit, et impietas impii non nocebit ei, in quacumque die conversus fuerit ab impietate sua: et iustus non poterit vivere in iustitia sua, in quacumque die peccaverit.	2020-04-20	Ezechiel
1100000612	etiamsi dixero iusto quod vita vivat, et confisus in iustitia sua fecerit iniquitatem, omnes iustitiae eius oblivioni tradentur, et in iniquitate sua quam operatus est, in ipsa morietur.	2020-04-20	Ezechiel
1100000613	si autem dixero impio: morte morieris: et egerit poenitentiam a peccato suo, feceritque iudicium et iustitiam,et pignus restituerit ille impius, rapinamque reddiderit, in mandatis vitae ambulaverit, nec fecerit quidquam iniustum: vita vivet, et non morietur.	2020-04-20	Ezechiel
1100000614	omnia peccata eius quae peccavit, non imputabuntur ei: iudicium et iustitiam fecit: vita vivet.	2020-04-20	Ezechiel
1100000615	et dixerunt filii populi tui: non est aequi ponderis via domini: et ipsorum via iniusta est.	2020-04-20	Ezechiel
1100000616	cum enim recesserit iustus a iustitia sua, feceritque iniquitates, morietur in eis.	2020-04-20	Ezechiel
1100000617	et cum recesserit impius ab impietate sua, feceritque iudicium et iustitiam, vivet in eis.	2020-04-20	Ezechiel
1100000618	et dicitis: non est recta via domini.  unumquemque iuxta vias suas iudicabo de vobis, domus israel.	2020-04-20	Ezechiel
1100000619	et factum est in duodecimo anno, in decimo mense, in quinta mensis transmigrationis nostrae, venit ad me qui fugerat de ierusalem, dicens: vastata est civitas.	2020-04-20	Ezechiel
1100000620	manus autem domini facta fuerat ad me vespere, antequam veniret qui fugerat: aperuitque os meum donec veniret ad me mane: et aperto ore meo, non silui amplius.	2020-04-20	Ezechiel
1100000621	et factum est verbum domini ad me, dicens:fili hominis, qui habitant in ruinosis his super humum israel, loquentes aiunt: unus erat abraham, et haereditate possedit terram: nos autem multi sumus: nobis data est terra in possessionem.	2020-04-20	Ezechiel
1100000622	idcirco dices ad eos: haec dicit dominus deus: qui in sanguine comeditis, et oculos vestros levatis ad immunditias vestras, et sanguinem funditis, numquid terram haereditate possidebitis? stetistis in gladiis vestris, fecistis abominationes, et unusquisque uxorem proximi sui polluit: et terram haereditate possidebitis? haec dices ad eos: sic dicit dominus deus: vivo ego, quia qui in ruinosis habitant, gladio cadent: et qui in agro est, bestiis tradetur ad devorandum: qui autem in praesidiis et speluncis sunt, peste morientur.	2020-04-20	Ezechiel
1100000623	et dabo terram in solitudinem et in desertum, et deficiet superba fortitudo eius: et desolabuntur montes israel, eo quod nullus sit qui per eos transeat:et scient quia ego dominus, cum dedero terram eorum desolatam et desertam, propter universas abominationes suas quas operati sunt.	2020-04-20	Ezechiel
1100000624	et tu, fili hominis, filii populi tui, qui loquuntur de te iuxta muros et in ostiis domorum, et dicunt unus ad alterum, vir ad proximum suum, loquentes: venite, et audiamus quis sit sermo egrediens a domino.	2020-04-20	Ezechiel
1100000625	et veniunt ad te, quasi si ingrediatur populus, et sedent coram te populus meus: et audiunt sermones tuos, et non faciunt eos: quia in canticum oris sui vertunt illos, et avaritiam suam sequitur cor eorum.	2020-04-20	Ezechiel
1100000626	et es eis quasi carmen musicum, quod suavi dulcique sono canitur: et audiunt verba tua, et non faciunt ea.	2020-04-20	Ezechiel
1100000627	et cum venerit quod praedictum est (ecce enim venit), tunc scient quod prophetes fuerit inter eos.	2020-04-20	Ezechiel
1100000628	caput 34 et factum est verbum domini ad me, dicens:fili hominis, propheta de pastoribus israel: propheta, et dices pastoribus: haec dicit dominus deus: vae pastoribus israel, qui pascebant semetipsos! nonne greges a pastoribus pascuntur? lac comedebatis, et lanis operiebamini, et quod crassum erat occidebatis: gregem autem meum non pascebatis.	2020-04-20	Ezechiel
1100000629	quod infirmum fuit non consolidastis, et quod aegrotum non sanastis: quod confractum est non alligastis, et quod abiectum est non reduxistis, et quod perierat non quaesistis: sed cum austeritate imperabatis eis, et cum potentia.	2020-04-20	Ezechiel
1100000630	et dispersae sunt oves meae, eo quod non esset pastor: et factae sunt in devorationem omnium bestiarum agri, et dispersae sunt.	2020-04-20	Ezechiel
1100000631	erraverunt greges mei in cunctis montibus, et in universo colle excelso: et super omnem faciem terrae dispersi sunt greges mei, et non erat qui requireret: non erat, inquam, qui requireret.	2020-04-20	Ezechiel
1100000632	propterea, pastores, audite verbum domini.	2020-04-20	Ezechiel
1100000633	vivo ego, dicit dominus deus, quia pro eo quod facti sunt greges mei in rapinam, et oves meae in devorationem omnium bestiarum agri, eo quod non esset pastor: neque enim quaesierunt pastores mei gregem meum, sed pascebant pastores semetipsos, et greges meos non pascebant: propterea, pastores, audite verbum domini.	2020-04-20	Ezechiel
1100000634	haec dicit dominus deus: ecce ego ipse super pastores: requiram gregem meum de manu eorum, et cessare faciam eos, ut ultra non pascant gregem, nec pascant amplius pastores semetipsos: et liberabo gregem meum de ore eorum, et non erit ultra eis in escam.	2020-04-20	Ezechiel
1100000635	quia haec dicit dominus deus: ecce ego ipse requiram oves meas, et visitabo eas.	2020-04-20	Ezechiel
1100000636	sicut visitat pastor gregem suum, in die quando fuerit in medio ovium suarum dissipatarum, sic visitabo oves meas, et liberabo eas de omnibus locis in quibus dispersae fuerant in die nubis et caliginis.	2020-04-20	Ezechiel
1100000637	et educam eas de populis, et congregabo eas de terris, et inducam eas in terram suam, et pascam eas in montibus israel, in rivis, et in cunctis sedibus terrae.	2020-04-20	Ezechiel
1100000638	in pascuis uberrimis pascam eas, et in montibus excelsis israel erunt pascua earum: ibi requiescent in herbis virentibus, et in pascuis pinguibus pascentur super montes israel.	2020-04-20	Ezechiel
1100000639	ego pascam oves meas, et ego eas accubare faciam, dicit dominus deus.	2020-04-20	Ezechiel
1100000640	quod perierat requiram, et quod abiectum erat reducam, et quod confractum fuerat alligabo, et quod infirmum fuerat consolidabo, et quod pingue et forte custodiam: et pascam illas in iudicio.	2020-04-20	Ezechiel
1100000641	vos autem, greges mei, haec dicit dominus deus: ecce ego iudico inter pecus et pecus, arietum et hircorum.	2020-04-20	Ezechiel
1100000642	nonne satis vobis erat pascua bona depasci? insuper et reliquias pascuarum vestrarum conculcastis pedibus vestris: et cum purissimam aquam biberetis, reliquam pedibus vestris turbabatis: et oves meae his quae conculcata pedibus vestris fuerant, pascebantur: et quae pedes vestri turbaverant, haec bibebant.	2020-04-20	Ezechiel
1100000643	propterea haec dicit dominus deus ad vos: ecce ego ipse iudico inter pecus pingue et macilentum: pro eo quod lateribus et humeris impingebatis, et cornibus vestris ventilabatis omnia infirma pecora, donec dispergerentur foras, salvabo gregem meum, et non erit ultra in rapinam, et iudicabo inter pecus et pecus.	2020-04-20	Ezechiel
1100000644	et suscitabo super eas pastorem unum qui pascat eas, servum meum david: ipse pascet eas, et ipse erit eis in pastorem.	2020-04-20	Ezechiel
1100000645	ego autem dominus ero eis in deum, et servus meus david princeps in medio eorum: ego dominus locutus sum.	2020-04-20	Ezechiel
1100000646	et faciam cum eis pactum pacis, et cessare faciam bestias pessimas de terra: et qui habitant in deserto, securi dormient in saltibus.	2020-04-20	Ezechiel
1100000647	et ponam eos in circuitu collis mei benedictionem, et deducam imbrem in tempore suo: pluviae benedictionis erunt.	2020-04-20	Ezechiel
1100000648	et dabit lignum agri fructum suum, et terra dabit germen suum, et erunt in terra sua absque timore: et scient quia ego dominus, cum contrivero catenas iugi eorum, et eruero eos de manu imperantium sibi.	2020-04-20	Ezechiel
1100000649	et non erunt ultra in rapinam in gentibus, neque bestiae terrae devorabunt eos: sed habitabunt confidenter absque ullo terrore.	2020-04-20	Ezechiel
1100000650	et suscitabo eis germen nominatum, et non erunt ultra imminuti fame in terra, neque portabunt ultra opprobrium gentium.	2020-04-20	Ezechiel
1100000651	et scient quia ego dominus deus eorum cum eis, et ipsi populus meus domus israel, ait dominus deus.	2020-04-20	Ezechiel
1100000652	vos autem, greges mei, greges pascuae meae, homines estis: et ego dominus deus vester, dicit dominus deus.	2020-04-20	Ezechiel
1100000653	caput 35 et factus est sermo domini ad me, dicens:fili hominis, pone faciem tuam adversum montem seir, et prophetabis de eo, et dices illi: haec dicit dominus deus: ecce ego ad te, mons seir: et extendam manum meam super te, et dabo te desolatum atque desertum.	2020-04-20	Ezechiel
1100000654	urbes tuas demoliar, et tu desertus eris: et scies quia ego dominus.	2020-04-20	Ezechiel
1100000655	eo quod fueris inimicus sempiternus, et concluseris filios israel in manus gladii in tempore afflictionis eorum, in tempore iniquitatis extremae: propterea vivo ego, dicit dominus deus, quoniam sanguini tradam te, et sanguis te persequetur: et cum sanguinem oderis, sanguis persequetur te.	2020-04-20	Ezechiel
1100000656	et dabo montem seir desolatum atque desertum, et auferam de eo euntem et redeuntem.	2020-04-20	Ezechiel
1100000657	et implebo montes eius occisorum suorum: in collibus tuis, et in vallibus tuis atque in torrentibus, interfecti gladio cadent.	2020-04-20	Ezechiel
1100000658	in solitudines sempiternas tradam te, et civitates tuae non habitabuntur: et scietis quia ego dominus deus.	2020-04-20	Ezechiel
1100000659	eo quod dixeris: duae gentes et duae terrae meae erunt, et haereditate possidebo eas, cum dominus esset ibi: propterea vivo ego, dicit dominus deus, quia faciam iuxta iram tuam, et secundum zelum tuum, quem fecisti odio habens eos: et notus efficiar per eos, cum te iudicavero.	2020-04-20	Ezechiel
1100000660	et scies quia ego dominus audivi universa opprobria tua quae locutus es de montibus israel, dicens: deserti; nobis ad devorandum dati sunt.	2020-04-20	Ezechiel
1100000661	et insurrexistis super me ore vestro, et derogastis adversum me verba vestra: ego audivi.	2020-04-20	Ezechiel
1100000662	haec dicit dominus deus: laetante universa terra, in solitudinem te redigam: sicuti gavisus es super haereditatem domus israel eo quod fuerit dissipata, sic faciam tibi: dissipatus eris, mons seir, et idumaea omnis: et scient quia ego dominus.	2020-04-20	Ezechiel
1100000663	caput 36 tu autem, fili hominis, propheta super montes israel, et dices: montes israel, audite verbum domini.	2020-04-20	Ezechiel
1100000664	haec dicit dominus deus: eo quod dixerit inimicus de vobis: euge, altitudines sempiternae in haereditatem datae sunt nobis: propterea vaticinare, et dic: haec dicit dominus deus: pro eo quod desolati estis, et conculcati per circuitum, et facti in haereditatem reliquis gentibus, et ascendistis super labium linguae et opprobrium populi, propterea, montes israel, audite verbum domini dei.	2020-04-20	Ezechiel
1100000665	haec dicit dominus deus montibus et collibus, torrentibus, vallibusque et desertis, parietinis et urbibus derelictis, quae depopulatae sunt et subsannatae a reliquis gentibus per circuitum.	2020-04-20	Ezechiel
1100000666	propterea haec dicit dominus deus: quoniam in igne zeli mei locutus sum de reliquis gentibus, et de idumaea universa, quae dederunt terram meam sibi in haereditatem cum gaudio, et toto corde et ex animo, et eiecerunt eam ut vastarent: idcirco vaticinare super humum israel, et dices montibus et collibus, iugis et vallibus: haec dicit dominus deus: ecce ego in zelo meo et in furore meo locutus sum, eo quod confusionem gentium sustinueritis.	2020-04-20	Ezechiel
1100000667	idcirco haec dicit dominus deus: ego levavi manum meam, ut gentes quae in circuitu vestro sunt, ipsae confusionem suam portent.	2020-04-20	Ezechiel
1100000668	vos autem, montes israel, ramos vestros germinetis, et fructum vestrum afferatis populo meo israel: prope enim est ut veniat.	2020-04-20	Ezechiel
1100000669	quia ecce ego ad vos, et convertar ad vos: et arabimini, et accipietis sementem.	2020-04-20	Ezechiel
1100000670	et multiplicabo in vobis homines, omnemque domum israel: et habitabuntur civitates, et ruinosa instaurabuntur.	2020-04-20	Ezechiel
1100000671	et replebo vos hominibus et iumentis, et multiplicabuntur, et crescent: et habitare vos faciam sicut a principio, bonisque donabo maioribus quam habuistis ab initio: et scietis quia ego dominus.	2020-04-20	Ezechiel
1100000672	et adducam super vos homines, populum meum israel, et haereditate possidebunt te: et eris eis in haereditatem, et non addes ultra ut absque eis sis.	2020-04-20	Ezechiel
1100000673	haec dicit dominus deus: pro eo quod dicunt de vobis: devoratrix hominum es, et suffocans gentem tuam: propterea homines non comedes amplius, et gentem tuam non necabis ultra, ait dominus deus.	2020-04-20	Ezechiel
1100000674	nec auditam faciam in te amplius confusionem gentium, et opprobrium populorum nequaquam portabis: et gentem tuam non amittes amplius, ait dominus deus.	2020-04-20	Ezechiel
1100000675	et factum est verbum domini ad me, dicens: fili hominis, domus israel habitaverunt in humo sua, et polluerunt eam in viis suis et in studiis suis: iuxta immunditiam menstruatae facta est via eorum coram me.	2020-04-20	Ezechiel
1100000676	et effudi indignationem meam super eos pro sanguine quem fuderunt super terram, et in idolis suis polluerunt eam.	2020-04-20	Ezechiel
1100000677	et dispersi eos in gentes, et ventilati sunt in terras: iuxta vias eorum et adinventiones eorum iudicavi eos.	2020-04-20	Ezechiel
1100000678	et ingressi sunt ad gentes ad quas introierunt: et polluerunt nomen sanctum meum, cum diceretur de eis: populus domini iste est, et de terra eius egressi sunt.	2020-04-20	Ezechiel
1100000679	et peperci nomini sancto meo, quod polluerat domus israel in gentibus ad quas ingressi sunt.	2020-04-20	Ezechiel
1100000680	idcirco dices domui israel: haec dicit dominus deus: non propter vos ego faciam, domus israel, sed propter nomen sanctum meum, quod polluistis in gentibus ad quas intrastis.	2020-04-20	Ezechiel
1100000681	et sanctificabo nomen meum magnum quod pollutum est inter gentes, quod polluistis in medio earum: ut sciant gentes quia ego dominus, ait dominus exercituum, cum sanctificatus fuero in vobis coram eis.	2020-04-20	Ezechiel
1100000682	tollam quippe vos de gentibus, et congregabo vos de universis terris, et adducam vos in terram vestram.	2020-04-20	Ezechiel
1100000683	et effundam super vos aquam mundam, et mundabimini ab omnibus inquinamentis vestris, et ab universis idolis vestris mundabo vos.	2020-04-20	Ezechiel
1100000684	et dabo vobis cor novum, et spiritum novum ponam in medio vestri: et auferam cor lapideum de carne vestra, et dabo vobis cor carneum.	2020-04-20	Ezechiel
1100000685	et spiritum meum ponam in medio vestri: et faciam ut in praeceptis meis ambuletis, et iudicia mea custodiatis et operemini.	2020-04-20	Ezechiel
1100000686	et habitabitis in terra quam dedi patribus vestris: et eritis mihi in populum, et ego ero vobis in deum.	2020-04-20	Ezechiel
1100000687	et salvabo vos ex universis inquinamentis vestris: et vocabo frumentum et multiplicabo illud, et non imponam vobis famem.	2020-04-20	Ezechiel
1100000688	et multiplicabo fructum ligni, et genimina agri, ut non portetis ultra opprobrium famis in gentibus.	2020-04-20	Ezechiel
1100000689	et recordabimini viarum vestrarum pessimarum, studiorumque non bonorum: et displicebunt vobis iniquitates vestrae et scelera vestra.	2020-04-20	Ezechiel
1100000690	non propter vos ego faciam, ait dominus deus, notum sit vobis: confundimini, et erubescite super viis vestris, domus israel.	2020-04-20	Ezechiel
1100000691	haec dicit dominus deus: in die qua mundavero vos ex omnibus iniquitatibus vestris, et inhabitari fecero urbes, et instauravero ruinosa, et terra deserta fuerit exculta, quae quondam erat desolata in oculis omnis viatoris, dicent: terra illa inculta facta est ut hortus voluptatis: et civitates desertae, et destitutae atque suffossae, munitae sederunt.	2020-04-20	Ezechiel
1100000692	et scient gentes quaecumque derelictae fuerint in circuitu vestro, quia ego dominus aedificavi dissipata, plantavique inculta: ego dominus locutus sim, et fecerim.	2020-04-20	Ezechiel
1100000693	haec dicit dominus deus: adhuc in hoc invenient me domus israel, ut faciam eis: multiplicabo eos sicut gregem hominum, ut gregem sanctum, ut gregem ierusalem in solemnitatibus eius: sic erunt civitates desertae, plenae gregibus hominum: et scient quia ego dominus.	2020-04-20	Ezechiel
1100000694	caput 37 facta est super me manus domini, et eduxit me in spiritu domini, et dimisit me in medio campi qui erat plenus ossibus.	2020-04-20	Ezechiel
1100000695	et circumduxit me per ea in gyro: erant autem multa valde super faciem campi, siccaque vehementer.	2020-04-20	Ezechiel
1100000696	et dixit ad me: fili hominis, putasne vivent ossa ista?  et dixi: domine deus, tu nosti.	2020-04-20	Ezechiel
1100000697	et dixit ad me: vaticinare de ossibus istis, et dices eis: ossa arida, audite verbum domini.	2020-04-20	Ezechiel
1100000698	haec dicit dominus deus ossibus his: ecce ego intromittam in vos spiritum, et vivetis.	2020-04-20	Ezechiel
1100000699	et dabo super vos nervos, et succrescere faciam super vos carnes, et superextendam in vobis cutem, et dabo vobis spiritum, et vivetis: et scietis quia ego dominus.	2020-04-20	Ezechiel
1100000700	et prophetavi sicut praeceperat mihi: factus est autem sonitus, prophetante me, et ecce commotio: et accesserunt ossa ad ossa, unumquodque ad iuncturam suam.	2020-04-20	Ezechiel
1100000701	et vidi, et ecce super ea nervi et carnes ascenderunt, et extenta est in eis cutis desuper: et spiritum non habebant.	2020-04-20	Ezechiel
1100000702	et dixit ad me: vaticinare ad spiritum: vaticinare, fili hominis, et dices ad spiritum: haec dicit dominus deus: a quatuor ventis veni, spiritus, et insuffla super interfectos istos, et reviviscant.	2020-04-20	Ezechiel
1100000703	et prophetavi sicut praeceperat mihi: et ingressus est in ea spiritus, et vixerunt: steteruntque super pedes suos, exercitus grandis nimis valde.	2020-04-20	Ezechiel
1100000704	et dixit ad me: fili hominis, ossa haec universa, domus israel est.  ipsi dicunt: aruerunt ossa nostra, et periit spes nostra, et abscissi sumus.	2020-04-20	Ezechiel
1100000705	propterea vaticinare, et dices ad eos: haec dicit dominus deus: ecce ego aperiam tumulos vestros, et educam vos de sepulchris vestris, populus meus, et inducam vos in terram israel.	2020-04-20	Ezechiel
1100000706	et scietis quia ego dominus, cum aperuero sepulchra vestra, et eduxero vos de tumulis vestris, popule meus,et dedero spiritum meum in vobis, et vixeritis: et requiescere vos faciam super humum vestram, et scietis quia ego dominus locutus sum, et feci, ait dominus deus.	2020-04-20	Ezechiel
1100000707	et factus est sermo domini ad me, dicens:et tu, fili hominis, sume tibi lignum unum, et scribe super illud: iudae, et filiorum israel sociorum eius: et tolle lignum alterum, et scribe super illud: ioseph, ligno ephraim, et cunctae domui israel sociorumque eius.	2020-04-20	Ezechiel
1100000708	et adiunge illa unum ad alterum tibi in lignum unum: et erunt in unionem in manu tua.	2020-04-20	Ezechiel
1100000709	cum autem dixerint ad te filii populi tui, loquentes: nonne indicas nobis quid in his tibi velis? loqueris ad eos: haec dicit dominus deus: ecce ego assumam lignum ioseph, quod est in manu ephraim, et tribus israel, quae sunt ei adiunctae, et dabo eas pariter cum ligno iuda, et faciam eas in lignum unum: et erunt unum in manu eius.	2020-04-20	Ezechiel
1100000710	erunt autem ligna super quae scripseris in manu tua in oculis eorum.	2020-04-20	Ezechiel
1100000711	et dices ad eos: haec dicit dominus deus: ecce ego assumam filios israel de medio nationum ad quas abierunt: et congregabo eos undique, et adducam eos ad humum suam.	2020-04-20	Ezechiel
1100000712	et faciam eos in gentem unam in terra in montibus israel, et rex unus erit omnibus imperans: et non erunt ultra duae gentes, nec dividentur amplius in duo regna,neque polluentur ultra in idolis suis, et abominationibus suis, et cunctis iniquitatibus suis: et salvos eos faciam de universis sedibus in quibus peccaverunt, et emundabo eos: et erunt mihi populus, et ego ero eis deus.	2020-04-20	Ezechiel
1100000713	et servus meus david rex super eos, et pastor unus erit omnium eorum.  in iudiciis meis ambulabunt, et mandata mea custodient, et facient ea:et habitabunt super terram quam dedi servo meo iacob, in qua habitaverunt patres vestri: et habitabunt super eam ipsi, et filii eorum, et filii filiorum eorum, usque in sempiternum: et david servus meus princeps eorum in perpetuum.	2020-04-20	Ezechiel
1100000714	et percutiam illis foedus pacis: pactum sempiternum erit eis.  et fundabo eos, et multiplicabo, et dabo sanctificationem meam in medio eorum in perpetuum.	2020-04-20	Ezechiel
1100000715	et erit tabernaculum meum in eis: et ero eis deus, et ipsi erunt mihi populus.	2020-04-20	Ezechiel
1100000716	et scient gentes quia ego dominus sanctificator israel, cum fuerit sanctificatio mea in medio eorum in perpetuum.	2020-04-20	Ezechiel
1100000717	caput 38 et factus est sermo domini ad me, dicens:fili hominis, pone faciem tuam contra gog, terram magog, principem capitis mosoch et thubal, et vaticinare de eo.	2020-04-20	Ezechiel
1100000718	et dices ad eum: haec dicit dominus deus: ecce ego ad te, gog, principem capitis mosoch et thubal.	2020-04-20	Ezechiel
1100000719	et circumagam te, et ponam frenum in maxillis tuis: et educam te, et omnem exercitum tuum, equos et equites vestitos loricis universos, multitudinem magnam, hastam et clypeum arripientium et gladium.	2020-04-20	Ezechiel
1100000720	persae, aethiopes, et libyes cum eis, omnes scutati et galeati.	2020-04-20	Ezechiel
1100000721	gomer et universa agmina eius, domus thogorma, latera aquilonis, et totum robur eius, populique multi tecum.	2020-04-20	Ezechiel
1100000722	praepara et instrue te, et omnem multitudinem tuam quae coacervata est ad te: et esto eis in praeceptum.	2020-04-20	Ezechiel
1100000723	post dies multos visitaberis: in novissimo annorum venies ad terram quae reversa est a gladio, et congregata est de populis multis ad montes israel, qui fuerunt deserti iugiter: haec de populis educta est, et habitabunt in ea confidenter universi.	2020-04-20	Ezechiel
1100000724	ascendens autem quasi tempestas venies, et quasi nubes, ut operias terram: tu et omnia agmina tua, et populi multi tecum.	2020-04-20	Ezechiel
1100000725	haec dicit dominus deus: in die illa, ascendent sermones super cor tuum, et cogitabis cogitationem pessimam: et dices: ascendam ad terram absque muro: veniam ad quiescentes habitantesque secure: hi omnes habitant sine muro; vectes et portae non sunt eis: ut diripias spolia, et invadas praedam; ut inferas manum tuam super eos qui deserti fuerant, et postea restituti, et super populum qui est congregatus ex gentibus, qui possidere coepit et esse habitator umbilici terrae.	2020-04-20	Ezechiel
1100000726	saba, et dedan, et negotiatores tharsis, et omnes leones eius, dicent tibi: numquid ad sumenda spolia tu venis? ecce ad diripiendam praedam congregasti multitudinem tuam, ut tollas argentum et aurum, et auferas supellectilem atque substantiam, et diripias manubias infinitas.	2020-04-20	Ezechiel
1100000727	propterea vaticinare, fili hominis, et dices ad gog: haec dicit dominus deus: numquid non in die illo, cum habitaverit populus meus israel confidenter, scies? et venies de loco tuo a lateribus aquilonis, tu et populi multi tecum, ascensores equorum universi: coetus magnus, et exercitus vehemens.	2020-04-20	Ezechiel
1100000728	et ascendes super populum meum israel quasi nubes, ut operias terram.	2020-04-20	Ezechiel
1100000729	in novissimis diebus eris, et adducam te super terram meam: ut sciant gentes me cum sanctificatus fuero in te in oculis eorum, o gog! haec dicit dominus deus: tu ergo ille es, de quo locutus sum in diebus antiquis in manu servorum meorum prophetarum israel, qui prophetaverunt in diebus illorum temporum, ut adducerem te super eos.	2020-04-20	Ezechiel
1100000730	et erit in die illa, in die adventus gog super terram israel, ait dominus deus, ascendet indignatio mea in furore meo.	2020-04-20	Ezechiel
1100000731	et in zelo meo, in igne irae meae locutus sum, quia in die illa erit commotio magna super terram israel: et commovebuntur a facie mea pisces maris, et volucres caeli, et bestiae agri, et omne reptile quod movetur super humum, cunctique homines qui sunt super faciem terrae: et subvertentur montes, et cadent sepes, et omnis murus corruet in terram.	2020-04-20	Ezechiel
1100000732	et convocabo adversus eum in cunctis montibus meis gladium, ait dominus deus: gladius uniuscuiusque in fratrem suum dirigetur.	2020-04-20	Ezechiel
1100000733	et iudicabo eum peste, et sanguine, et imbre vehementi, et lapidibus immensis: ignem et sulphur pluam super eum, et super exercitum eius, et super populos multos qui sunt cum eo.	2020-04-20	Ezechiel
1100000734	et magnificabor, et sanctificabor, et notus ero in oculis multarum gentium: et scient quia ego dominus.	2020-04-20	Ezechiel
1100000735	caput 39 tu autem, fili hominis, vaticinare adversum gog, et dices: haec dicit dominus deus: ecce ego super te, gog, principem capitis mosoch et thubal.	2020-04-20	Ezechiel
1100000736	et circumagam te, et educam te, et ascendere te faciam de lateribus aquilonis, et adducam te super montes israel.	2020-04-20	Ezechiel
1100000737	et percutiam arcum tuum in manu sinistra tua, et sagittas tuas de manu dextera tua deiiciam.	2020-04-20	Ezechiel
1100000738	super montes israel cades tu, et omnia agmina tua, et populi tui qui sunt tecum: feris, avibus, omnique volatili et bestiis terrae dedi te ad devorandum.	2020-04-20	Ezechiel
1100000739	super faciem agri cades, quia ego locutus sum, ait dominus deus.	2020-04-20	Ezechiel
1100000740	et immittam ignem in magog, et in his qui habitant in insulis confidenter: et scient quia ego dominus.	2020-04-20	Ezechiel
1100000741	et nomen sanctum meum notum faciam in medio populi mei israel, et non polluam nomen sanctum meum amplius: et scient gentes quia ego dominus, sanctus israel.	2020-04-20	Ezechiel
1100000742	ecce venit, et factum est, ait dominus deus: haec est dies de qua locutus sum.	2020-04-20	Ezechiel
1100000743	et egredientur habitatores de civitatibus israel, et succendent et comburent arma, clypeum et hastas, arcum et sagittas, et baculos manuum et contos: et succendent ea igni septem annis.	2020-04-20	Ezechiel
1100000744	et non portabunt ligna de regionibus, neque succident de saltibus: quoniam arma succendent igni, et depraedabuntur eos quibus praedae fuerant, et diripient vastatores suos, ait dominus deus.	2020-04-20	Ezechiel
1100000745	et erit in die illa: dabo gog locum nominatum sepulchrum in israel, vallem viatorum ad orientem maris, quae obstupescere faciet praetereuntes: et sepelient ibi gog, et omnem multitudinem eius, et vocabitur vallis multitudinis gog.	2020-04-20	Ezechiel
1100000746	et sepelient eos domus israel, ut mundent terram septem mensibus.	2020-04-20	Ezechiel
1100000747	sepeliet autem eum omnis populus terrae: et erit eis nominata dies in qua glorificatus sum, ait dominus deus.	2020-04-20	Ezechiel
1100000748	et viros iugiter constituent lustrantes terram, qui sepeliant et requirant eos qui remanserant super faciem terrae, ut emundent eam: post menses autem septem quaerere incipient.	2020-04-20	Ezechiel
1100000749	et circuibunt peragrantes terram: cumque viderint os hominis, statuent iuxta illud titulum, donec sepeliant illud pollinctores in valle multitudinis gog.	2020-04-20	Ezechiel
1100000750	nomen autem civitatis amona: et mundabunt terram.	2020-04-20	Ezechiel
1100000751	tu ergo, fili hominis, haec dicit dominus deus: dic omni volucri, et universis avibus, cunctisque bestiis agri: convenite, properate, concurrite undique ad victimam meam quam ego immolo vobis, victimam grandem super montes israel, ut comedatis carnem, et bibatis sanguinem.	2020-04-20	Ezechiel
1100000752	carnes fortium comedetis, et sanguinem principum terrae bibetis: arietum, et agnorum, et hircorum, taurorumque et altilium, et pinguium omnium.	2020-04-20	Ezechiel
1100000753	et comedetis adipem in saturitatem, et bibetis sanguinem in ebrietatem, de victima quam ego immolabo vobis: et saturabimini super mensam meam de equo, et equite forti, et de universis viris bellatoribus, ait dominus deus.	2020-04-20	Ezechiel
1100000754	et ponam gloriam meam in gentibus: et videbunt omnes gentes iudicium meum quod fecerim, et manum meam quam posuerim super eos.	2020-04-20	Ezechiel
1100000755	et scient domus israel quia ego dominus deus eorum, a die illa et deinceps.	2020-04-20	Ezechiel
1100000756	et scient gentes quoniam in iniquitate sua capta sit domus israel, eo quod dereliquerint me, et absconderim faciem meam ab eis, et tradiderim eos in manus hostium, et ceciderint in gladio universi.	2020-04-20	Ezechiel
1100000757	iuxta immunditiam eorum et scelus feci eis, et abscondi faciem meam ab illis.	2020-04-20	Ezechiel
1100000758	propterea haec dicit dominus deus: nunc reducam captivitatem iacob, et miserebor omnis domus israel, et assumam zelum pro nomine sancto meo.	2020-04-20	Ezechiel
1100000759	et portabunt confusionem suam, et omnem praevaricationem qua praevaricati sunt in me, cum habitaverint in terra sua confidenter, neminem formidantes: et reduxero eos de populis, et congregavero de terris inimicorum suorum, et sanctificatus fuero in eis, in oculis gentium plurimarum.	2020-04-20	Ezechiel
1100000760	et scient quia ego dominus deus eorum, eo quod transtulerim eos in nationes, et congregaverim eos super terram suam, et non dereliquerim quemquam ex eis ibi.	2020-04-20	Ezechiel
1100000761	et non abscondam ultra faciem meam ab eis, eo quod effuderim spiritum meum super omnem domum israel, ait dominus deus.	2020-04-20	Ezechiel
1100000762	caput 40 in vigesimo quinto anno transmigrationis nostrae, in exordio anni, decima mensis, quartodecimo anno postquam percussa est civitas, in ipsa hac die, facta est super me manus domini, et adduxit me illuc.	2020-04-20	Ezechiel
1100000763	in visionibus dei adduxit me in terram israel, et dimisit me super montem excelsum nimis, super quem erat quasi aedificium civitatis vergentis ad austrum.	2020-04-20	Ezechiel
1100000764	et introduxit me illuc: et ecce vir cuius erat species quasi species aeris, et funiculus lineus in manu eius, et calamus mensurae in manu eius: stabat autem in porta.	2020-04-20	Ezechiel
1100000765	et locutus est ad me idem vir: fili hominis, vide oculis tuis, et auribus tuis audi, et pone cor tuum in omnia quae ego ostendam tibi, quia ut ostendantur tibi adductus es huc.  annuntia omnia quae tu vides domui israel.	2020-04-20	Ezechiel
1100000766	et ecce murus forinsecus in circuitu domus undique: et in manu viri calamus mensurae sex cubitorum et palmo: et mensus est latitudinem aedificii calamo uno, altitudinem quoque calamo uno.	2020-04-20	Ezechiel
1100000767	et venit ad portam quae respiciebat viam orientalem, et ascendit per gradus eius: et mensus est limen portae calamo uno latitudinem, id est, limen unum calamo uno in latitudine.	2020-04-20	Ezechiel
1100000768	et thalamum uno calamo in longum, et uno calamo in latum: et inter thalamos, quinque cubitos.	2020-04-20	Ezechiel
1100000769	et limen portae, iuxta vestibulum portae intrinsecus, calamo uno.	2020-04-20	Ezechiel
1100000770	et mensus est vestibulum portae octo cubitorum, et frontem eius duobus cubitis: vestibulum autem portae erat intrinsecus.	2020-04-20	Ezechiel
1100000771	porro thalami portae ad viam orientalem, tres hinc et tres inde: mensura una trium, et mensura una frontium ex utraque parte.	2020-04-20	Ezechiel
1100000772	et mensus est latitudinem liminis portae decem cubitorum, et longitudinem portae tredecim cubitorum.	2020-04-20	Ezechiel
1100000773	et marginem ante thalamos, cubiti unius, et cubitus unus finis utrimque: thalami autem sex cubitorum erant hinc et inde.	2020-04-20	Ezechiel
1100000774	et mensus est portam a tecto thalami usque ad tectum eius, latitudinem viginti quinque cubitorum, ostium contra ostium.	2020-04-20	Ezechiel
1100000775	et fecit frontes per sexaginta cubitos, et ad frontem atrium portae undique per circuitum.	2020-04-20	Ezechiel
1100000776	et ante faciem portae quae pertingebat usque ad faciem vestibuli portae interioris, quinquaginta cubitos.	2020-04-20	Ezechiel
1100000777	et fenestras obliquas in thalamis et in frontibus eorum, quae erant intra portam undique per circuitum: similiter autem erant et in vestibulis fenestrae per gyrum intrinsecus, et ante frontes pictura palmarum.	2020-04-20	Ezechiel
1100000778	et eduxit me ad atrium exterius: et ecce gazophylacia, et pavimentum stratum lapide in atrio per circuitum: triginta gazophylacia in circuitu pavimenti.	2020-04-20	Ezechiel
1100000779	et pavimentum in fronte portarum, secundum longitudinem portarum erat inferius.	2020-04-20	Ezechiel
1100000780	et mensus est latitudinem a facie portae inferioris usque ad frontem atrii interioris extrinsecus: centum cubitos ad orientem et ad aquilonem.	2020-04-20	Ezechiel
1100000781	portam quoque quae respiciebat viam aquilonis atrii exterioris, mensus est tam in longitudine quam in latitudine.	2020-04-20	Ezechiel
1100000782	et thalamos eius tres hinc et tres inde, et frontem eius et vestibulum eius secundum mensuram portae prioris, quinquaginta cubitorum longitudinem eius, et latitudinem viginti quinque cubitorum.	2020-04-20	Ezechiel
1100000783	fenestrae autem eius, et vestibulum, et sculpturae secundum mensuram portae quae respiciebat ad orientem: et septem graduum erat ascensus eius, et vestibulum ante eam.	2020-04-20	Ezechiel
1100000784	et porta atrii interioris contra portam aquilonis et orientalem: et mensus est a porta usque ad portam centum cubitos.	2020-04-20	Ezechiel
1100000785	et eduxit me ad viam australem: et ecce porta quae respiciebat ad austrum: et mensus est frontem eius et vestibulum eius iuxta mensuras superiores.	2020-04-20	Ezechiel
1100000786	et fenestras eius, et vestibula in circuitu, sicut fenestras ceteras: quinquaginta cubitorum longitudine, et latitudine viginti quinque cubitorum.	2020-04-20	Ezechiel
1100000787	et in gradibus septem ascendebatur ad eam, et vestibulum ante fores eius: et caelatae palmae erant, una hinc, et altera inde, in fronte eius.	2020-04-20	Ezechiel
1100000788	et porta atrii interioris in via australi: et mensus est a porta usque ad portam in via australi, centum cubitos.	2020-04-20	Ezechiel
1100000789	et introduxit me in atrium interius ad portam australem: et mensus est portam iuxta mensuras superiores.	2020-04-20	Ezechiel
1100000790	thalamum eius, et frontem eius, et vestibulum eius eisdem mensuris, et fenestras eius, et vestibulum eius in circuitu, quinquaginta cubitos longitudinis, et latitudinis viginti quinque cubitos.	2020-04-20	Ezechiel
1100000791	et vestibulum per gyrum longitudine viginti quinque cubitorum, et latitudine quinque cubitorum:et vestibulum eius ad atrium exterius, et palmas eius in fronte: et octo gradus erant quibus ascendebatur per eam.	2020-04-20	Ezechiel
1100000792	et introduxit me in atrium interius, per viam orientalem: et mensus est portam secundum mensuras superiores.	2020-04-20	Ezechiel
1100000793	thalamum eius, et frontem eius, et vestibulum eius, sicut supra: et fenestras eius, et vestibula eius in circuitu, longitudine quinquaginta cubitorum, et latitudine viginti quinque cubitorum.	2020-04-20	Ezechiel
1100000794	et vestibulum eius, id est, atrii exterioris, et palmae caelatae in fronte eius, hinc et inde: et in octo gradibus ascensus eius.	2020-04-20	Ezechiel
1100000795	et introduxit me ad portam quae respiciebat ad aquilonem: et mensus est secundum mensuras superiores.	2020-04-20	Ezechiel
1100000796	thalamum eius, et frontem eius, et vestibulum eius, et fenestras eius per circuitum, longitudine quinquaginta cubitorum, et latitudine viginti quinque cubitorum.	2020-04-20	Ezechiel
1100000797	et vestibulum eius respiciebat ad atrium exterius: et caelatura palmarum in fronte eius, hinc et inde: et in octo gradibus ascensus eius.	2020-04-20	Ezechiel
1100000798	et per singula gazophylacia ostium in frontibus portarum: ibi lavabant holocaustum.	2020-04-20	Ezechiel
1100000799	et in vestibulo portae, duae mensae hinc, et duae mensae inde, ut immoletur super eas holocaustum, et pro peccato et pro delicto.	2020-04-20	Ezechiel
1100000800	et ad latus exterius, quod ascendit ad ostium portae quae pergit ad aquilonem, duae mensae: et ad latus alterum, ante vestibulum portae, duae mensae:quatuor mensae hinc, et quatuor mensae inde: per latera portae octo mensae erant, super quas immolabant.	2020-04-20	Ezechiel
1100000801	quatuor autem mensae ad holocaustum de lapidibus quadris exstructae, longitudine cubiti unius et dimidii, et latitudine cubiti unius et dimidii, et altitudine cubiti unius: super quas ponant vasa in quibus immolatur holocaustum et victima.	2020-04-20	Ezechiel
1100000802	et labia earum palmi unius, reflexa intrinsecus per circuitum: super mensas autem carnes oblationis.	2020-04-20	Ezechiel
1100000803	et extra portam interiorem, gazophylacia cantorum in atrio interiori, quod erat in latere portae respicientis ad aquilonem: et facies eorum contra viam australem: una ex latere portae orientalis, quae respiciebat ad viam aquilonis.	2020-04-20	Ezechiel
1100000804	et dixit ad me: hoc est gazophylacium quod respicit viam meridianam: sacerdotum erit, qui excubant in custodiis templi.	2020-04-20	Ezechiel
1100000805	porro gazophylacium quod respicit ad viam aquilonis, sacerdotum erit, qui excubant ad ministerium altaris: isti sunt filii sadoc, qui accedunt de filiis levi ad dominum ut ministrent ei.	2020-04-20	Ezechiel
1100000806	et mensus est atrium longitudine centum cubitorum, et latitudine centum cubitorum per quadrum: et altare ante faciem templi.	2020-04-20	Ezechiel
1100000807	et introduxit me in vestibulum templi: et mensus est vestibulum quinque cubitis hinc, et quinque cubitis inde: et latitudinem portae trium cubitorum hinc, et trium cubitorum inde.	2020-04-20	Ezechiel
1100000808	longitudinem autem vestibuli viginti cubitorum, et latitudinem undecim cubitorum, et octo gradibus ascendebatur ad eam.  et columnae erant in frontibus: una hinc, et altera inde.	2020-04-20	Ezechiel
1100000809	caput 41 et introduxit me in templum, et mensus est frontes: sex cubitos latitudinis hinc, et sex cubitos latitudinis inde, latitudinem tabernaculi.	2020-04-20	Ezechiel
1100000810	et latitudo portae decem cubitorum erat: et latera portae, quinque cubitis hinc, et quinque cubitis inde: et mensus est longitudinem eius quadraginta cubitorum, et latitudinem viginti cubitorum.	2020-04-20	Ezechiel
1100000811	et introgressus intrinsecus, mensus est in fronte portae duos cubitos: et portam, sex cubitorum: et latitudinem portae septem cubitorum.	2020-04-20	Ezechiel
1100000812	et mensus est longitudinem eius viginti cubitorum, et latitudinem eius viginti cubitorum, ante faciem templi.  et dixit ad me: hoc est sanctum sanctorum.	2020-04-20	Ezechiel
1100000813	et mensus est parietem domus sex cubitorum: et latitudinem lateris quatuor cubitorum undique per circuitum domus.	2020-04-20	Ezechiel
1100000814	latera autem, latus ad latus, bis triginta tria: et erant eminentia, quae ingrederentur per parietem domus, in lateribus per circuitum, ut continerent, et non attingerent parietem templi.	2020-04-20	Ezechiel
1100000815	et platea erat in rotundum, ascendens sursum per cochleam, et in coenaculum templi deferebat per gyrum: idcirco latius erat templum in superioribus: et sic de inferioribus ascendebatur ad superiora in medium.	2020-04-20	Ezechiel
1100000816	et vidi in domo altitudinem per circuitum, fundata latera ad mensuram calami sex cubitorum spatio:et latitudinem per parietem lateris forinsecus quinque cubitorum: et erat interior domus in lateribus domus.	2020-04-20	Ezechiel
1100000817	et inter gazophylacia latitudinem viginti cubitorum in circuitu domus undique,et ostium lateris ad orationem: ostium unum ad viam aquilonis, et ostium unum ad viam australem: et latitudinem loci ad orationem, quinque cubitorum in circuitu.	2020-04-20	Ezechiel
1100000818	et aedificium, quod erat separatum, versumque ad viam respicientem ad mare, latitudinis septuaginta cubitorum: paries autem aedificii, quinque cubitorum latitudinis per circuitum: et longitudo eius nonaginta cubitorum.	2020-04-20	Ezechiel
1100000819	et mensus est domus longitudinem, centum cubitorum: et quod separatum erat aedificium, et parietes eius, longitudinis centum cubitorum.	2020-04-20	Ezechiel
1100000820	latitudo autem ante faciem domus, et eius quod erat separatum contra orientem, centum cubitorum.	2020-04-20	Ezechiel
1100000821	et mensus est longitudinem aedificii contra faciem eius, quod erat separatum ad dorsum: ethecas ex utraque parte centum cubitorum: et templum interius, et vestibula atrii.	2020-04-20	Ezechiel
1100000822	limina, et fenestras obliquas, et ethecas in circuitu per tres partes, contra uniuscuiusque limen, stratumque ligno per gyrum in circuitu: terra autem usque ad fenestras, et fenestrae clausae super ostia.	2020-04-20	Ezechiel
1100000823	et usque ad domum interiorem, et forinsecus per omnem parietem in circuitu, intrinsecus et forinsecus, ad mensuram.	2020-04-20	Ezechiel
1100000824	et fabrefacta cherubim et palmae: et palma inter cherub et cherub, duasque facies habebat cherub.	2020-04-20	Ezechiel
1100000825	faciem hominis iuxta palmam ex hac parte, et faciem leonis iuxta palmam ex alia parte: expressam per omnem domum in circuitu.	2020-04-20	Ezechiel
1100000826	de terra usque ad superiora portae, cherubim et palmae caelatae erant in pariete templi.	2020-04-20	Ezechiel
1100000827	limen quadrangulum, et facies sanctuarii, aspectus contra aspectum.	2020-04-20	Ezechiel
1100000828	altaris lignei trium cubitorum altitudo, et longitudo eius duorum cubitorum: et anguli eius, et longitudo eius, et parietes eius lignei.  et locutus est ad me: haec est mensa coram domino.	2020-04-20	Ezechiel
1100000829	et duo ostia erant in templo et in sanctuario.	2020-04-20	Ezechiel
1100000830	et in duobus ostiis ex utraque parte bina erant ostiola quae in se invicem plicabantur: bina enim ostia erant ex utraque parte ostiorum.	2020-04-20	Ezechiel
1100000831	et caelata erant in ipsis ostiis templi cherubim, et sculpturae palmarum, sicut in parietibus quoque expressae erant: quam ob rem et grossiora erant ligna in vestibuli fronte forinsecus.	2020-04-20	Ezechiel
1100000832	super quae fenestrae obliquae, et similitudo palmarum hinc atque inde in humerulis vestibuli, secundum latera domus, latitudinemque parietum.	2020-04-20	Ezechiel
1100000833	caput 42 et eduxit me in atrium exterius, per viam ducentem ad aquilonem, et introduxit me in gazophylacium quod erat contra separatum aedificium, et contra aedem vergentem ad aquilonem.	2020-04-20	Ezechiel
1100000834	in facie longitudinis, centum cubitos ostii aquilonis, et latitudinis quinquaginta cubitos,contra viginti cubitos atrii interioris, et contra pavimentum stratum lapide atrii exterioris, ubi erat porticus iuncta porticui triplici.	2020-04-20	Ezechiel
1100000835	et ante gazophylacia deambulatio decem cubitorum latitudinis, ad interiora respiciens viae cubiti unius.  et ostia eorum ad aquilonem:ubi erant gazophylacia in superioribus humiliora, quia supportabant porticus quae ex illis eminebant de inferioribus, et de mediis aedificii.	2020-04-20	Ezechiel
1100000836	tristega enim erant, et non habebant columnas, sicut erant columnae atriorum: propterea eminebant de inferioribus, et de mediis a terra cubitis quinquaginta.	2020-04-20	Ezechiel
1100000837	et peribolus exterior secundum gazophylacia, quae erant in via atrii exterioris ante gazophylacia: longitudo eius quinquaginta cubitorum:quia longitudo erat gazophylaciorum atrii exterioris quinquaginta cubitorum, et longitudo ante faciem templi, centum cubitorum.	2020-04-20	Ezechiel
1100000838	et erat subter gazophylacia haec introitus ab oriente, ingredientium in ea de atrio exteriori.	2020-04-20	Ezechiel
1100000839	in latitudine periboli atrii quod erat contra viam orientalem, in faciem aedificii separati, et erant ante aedificium gazophylacia.	2020-04-20	Ezechiel
1100000840	et via ante faciem eorum, iuxta similitudinem gazophylaciorum quae erant in via aquilonis: secundum longitudinem eorum, sic et latitudo eorum, et omnis introitus eorum, et similitudines, et ostia eorum.	2020-04-20	Ezechiel
1100000841	secundum ostia gazophylaciorum, quae erant in via respiciente ad notum: ostium in capite viae, quae via erat ante vestibulum separatum per viam orientalem ingredientibus.	2020-04-20	Ezechiel
1100000842	et dixit ad me: gazophylacia aquilonis, et gazophylacia austri, quae sunt ante aedificium separatum, haec sunt gazophylacia sancta, in quibus vescuntur sacerdotes qui appropinquant ad dominum in sancta sanctorum: ibi ponent sancta sanctorum et oblationem pro peccato et pro delicto: locus enim sanctus est.	2020-04-20	Ezechiel
1100000843	cum autem ingressi fuerint sacerdotes, non egredientur de sanctis in atrium exterius: et ibi reponent vestimenta sua in quibus ministrant, quia sancta sunt, vestienturque vestimentis aliis: et sic procedent ad populum.	2020-04-20	Ezechiel
1100000844	cumque complesset mensuras domus interioris, eduxit me per viam portae quae respiciebat ad viam orientalem: et mensus est eam undique per circuitum.	2020-04-20	Ezechiel
1100000845	mensus est autem contra ventum orientalem calamo mensurae, quingentos calamos in calamo mensurae per circuitum.	2020-04-20	Ezechiel
1100000846	et mensus est contra ventum aquilonis quingentos calamos in calamo mensurae per gyrum.	2020-04-20	Ezechiel
1100000847	et ad ventum australem mensus est quingentos calamos in calamo mensurae per circuitum.	2020-04-20	Ezechiel
1100000848	et ad ventum occidentalem mensus est quingentos calamos in calamo mensurae.	2020-04-20	Ezechiel
1100000849	per quatuor ventos mensus est murum eius undique per circuitum, longitudinem quingentorum cubitorum, et latitudinem quingentorum cubitorum, dividentem inter sanctuarium et vulgi locum.	2020-04-20	Ezechiel
1100000850	caput 43 et duxit me ad portam quae respiciebat ad viam orientalem.	2020-04-20	Ezechiel
1100000851	et ecce gloria dei israel ingrediebatur per viam orientalem: et vox erat ei quasi vox aquarum multarum, et terra splendebat a maiestate eius.	2020-04-20	Ezechiel
1100000852	et vidi visionem secundum speciem quam videram quando venit ut disperderet civitatem, et species secundum aspectum quem videram iuxta fluvium chobar: et cecidi super faciem meam.	2020-04-20	Ezechiel
1100000853	et maiestas domini ingressa est templum per viam portae quae respiciebat ad orientem.	2020-04-20	Ezechiel
1100000854	et elevavit me spiritus, et introduxit me in atrium interius: et ecce repleta erat gloria domini domus.	2020-04-20	Ezechiel
1100000855	et audivi loquentem ad me de domo: et vir qui stabat iuxta medixit ad me: fili hominis, locus solii mei, et locus vestigiorum pedum meorum, ubi habito in medio filiorum israel in aeternum: et non polluent ultra domus israel nomen sanctum meum, ipsi et reges eorum, in fornicationibus suis, et in ruinis regum suorum, et in excelsis.	2020-04-20	Ezechiel
1100000856	qui fabricati sunt limen suum iuxta limen meum, et postes suos iuxta postes meos, et murus erat inter me et eos: et polluerunt nomen sanctum meum in abominationibus quas fecerunt: propter quod consumpsi eos in ira mea.	2020-04-20	Ezechiel
1100000857	nunc ergo repellant procul fornicationem suam et ruinas regum suorum a me, et habitabo in medio eorum semper.	2020-04-20	Ezechiel
1100000858	tu autem, fili hominis, ostende domui israel templum, et confundantur ab iniquitatibus suis, et metiantur fabricam,et erubescant ex omnibus quae fecerunt.  figuram domus, et fabricae eius, exitus et introitus, et omnem descriptionem eius, et universa praecepta eius, cunctumque ordinem eius, et omnes leges eius ostende eis, et scribes in oculis eorum, ut custodiant omnes descriptiones eius, et praecepta illius, et faciant ea.	2020-04-20	Ezechiel
1100000859	ista est lex domus in summitate montis: omnis finis eius in circuitu, sanctum sanctorum est.  haec est ergo lex domus.	2020-04-20	Ezechiel
1100000860	istae autem mensurae altaris in cubito verissimo, qui habebat cubitum et palmum: in sinu eius erat cubitus, et cubitus in latitudine: et definitio eius usque ad labium eius, et in circuitu palmus unus: haec quoque erat fossa altaris.	2020-04-20	Ezechiel
1100000861	et de sinu terrae usque ad crepidinem novissimam duo cubiti, et latitudo cubiti unius: et a crepidine minore usque ad crepidinem maiorem quatuor cubiti, et latitudo cubiti unius.	2020-04-20	Ezechiel
1100000862	ipse autem ariel quatuor cubitorum, et ab ariel usque ad sursum cornua quatuor.	2020-04-20	Ezechiel
1100000863	et ariel duodecim cubitorum in longitudine per duodecim cubitos latitudinis, quadrangulatum aequis lateribus.	2020-04-20	Ezechiel
1100000864	et crepido quatuordecim cubitorum longitudinis per quatuordecim cubitos latitudinis in quatuor angulis eius: et corona in circuitu eius dimidii cubiti, et sinus eius unius cubiti per circuitum: gradus autem eius versi ad orientem.	2020-04-20	Ezechiel
1100000865	et dixit ad me: fili hominis, haec dicit dominus deus: hi sunt ritus altaris, in quacumque die fuerit fabricatum, ut offeratur super illud holocaustum, et effundatur sanguis.	2020-04-20	Ezechiel
1100000866	et dabis sacerdotibus et levitis qui sunt de semine sadoc, qui accedunt ad me, ait dominus deus, ut offerant mihi vitulum de armento pro peccato.	2020-04-20	Ezechiel
1100000867	et assumens de sanguine eius, pones super quatuor cornua eius, et super quatuor angulos crepidinis, et super coronam in circuitu: et mundabis illud et expiabis.	2020-04-20	Ezechiel
1100000868	et tolles vitulum qui oblatus fuerit pro peccato, et combures eum in separato loco domus, extra sanctuarium.	2020-04-20	Ezechiel
1100000869	et in die secunda offeres hircum caprarum immaculatum pro peccato: et expiabunt altare sicut expiaverunt in vitulo.	2020-04-20	Ezechiel
1100000870	cumque compleveris expians illud, offeres vitulum de armento immaculatum, et arietem de grege immaculatum.	2020-04-20	Ezechiel
1100000871	et offeres eos in conspectu domini: et mittent sacerdotes super eos sal, et offerent eos holocaustum domino.	2020-04-20	Ezechiel
1100000872	septem diebus facies hircum pro peccato quotidie: et vitulum de armento, et arietem de pecoribus immaculatos offerent.	2020-04-20	Ezechiel
1100000873	septem diebus expiabunt altare et mundabunt illud, et implebunt manum eius.	2020-04-20	Ezechiel
1100000874	expletis autem diebus, in die octava et ultra, facient sacerdotes super altare holocausta vestra, et quae pro pace offerunt: et placatus ero vobis, ait dominus deus.	2020-04-20	Ezechiel
1100000875	caput 44 et convertit me ad viam portae sanctuarii exterioris, quae respiciebat ad orientem: et erat clausa.	2020-04-20	Ezechiel
1100000876	et dixit dominus ad me: porta haec clausa erit: non aperietur, et vir non transibit per eam, quoniam dominus deus israel ingressus est per eam: eritque clausaprincipi.  princeps ipse sedebit in ea, ut comedat panem coram domino: per viam portae vestibuli ingredietur, et per viam eius egredietur.	2020-04-20	Ezechiel
1100000877	et adduxit me per viam portae aquilonis in conspectu domus: et vidi, et ecce implevit gloria domini domum domini: et cecidi in faciem meam.	2020-04-20	Ezechiel
1100000878	et dixit ad me dominus: fili hominis, pone cor tuum, et vide oculis tuis, et auribus tuis audi omnia quae ego loquor ad te de universis caeremoniis domus domini, et de cunctis legibus eius: et pones cor tuum in viis templi per omnes exitus sanctuarii.	2020-04-20	Ezechiel
1100000879	et dices ad exasperantem me domum israel: haec dicit dominus deus: sufficiant vobis omnia scelera vestra, domus israel:eo quod inducitis filios alienos incircumcisos corde, et incircumcisos carne, ut sint in sanctuario meo, et polluant domum meam: et offertis panes meos, adipem et sanguinem, et dissolvitis pactum meum in omnibus sceleribus vestris.	2020-04-20	Ezechiel
1100000880	et non servastis praecepta sanctuarii mei, et posuistis custodes observationum mearum in sanctuario meo vobismetipsis.	2020-04-20	Ezechiel
1100000881	haec dicit dominus deus: omnis alienigena incircumcisus corde, et incircumcisus carne, non ingredietur sanctuarium meum: omnis filius alienus qui est in medio filiorum israel.	2020-04-20	Ezechiel
1100000882	sed et levitae qui longe recesserunt a me in errore filiorum israel, et erraverunt a me post idola sua, et portaverunt iniquitatem suam,erunt in sanctuario meo aeditui, et ianitores portarum domus, et ministri domus: ipsi mactabunt holocausta et victimas populi, et ipsi stabunt in conspectu eorum ut ministrent eis.	2020-04-20	Ezechiel
1100000883	pro eo quod ministraverunt illis in conspectu idolorum suorum, et facti sunt domui israel in offendiculum iniquitatis: idcirco levavi manum meam super eos, ait dominus deus, et portabunt iniquitatem suam.	2020-04-20	Ezechiel
1100000884	et non appropinquabunt ad me ut sacerdotio fungantur mihi, neque accedent ad omne sanctuarium meum iuxta sancta sanctorum: sed portabunt confusionem suam, et scelera sua quae fecerunt.	2020-04-20	Ezechiel
1100000885	et dabo eos ianitores domus in omni ministerio eius, et in universis quae fient in ea.	2020-04-20	Ezechiel
1100000886	sacerdotes autem et levitae, filii sadoc, qui custodierunt caeremonias sanctuarii mei, cum errarent filii israel a me, ipsi accedent ad me ut ministrent mihi: et stabunt in conspectu meo, ut offerant mihi adipem et sanguinem, ait dominus deus.	2020-04-20	Ezechiel
1100000887	ipsi ingredientur sanctuarium meum, et ipsi accedent ad mensam meam, ut ministrent mihi, et custodiant caeremonias meas.	2020-04-20	Ezechiel
1100000888	cumque ingredientur portas atrii interioris, vestibus lineis induentur: nec ascendet super eos quidquam laneum, quando ministrant in portis atrii interioris et intrinsecus.	2020-04-20	Ezechiel
1100000889	vittae lineae erunt in capitibus eorum, et feminalia linea erunt in lumbis eorum, et non accingentur in sudore.	2020-04-20	Ezechiel
1100000890	cumque egredientur atrium exterius ad populum, exuent se vestimentis suis in quibus ministraverant, et reponent ea in gazophylacio sanctuarii: et vestient se vestimentis aliis, et non sanctificabunt populum in vestibus suis.	2020-04-20	Ezechiel
1100000891	caput autem suum non radent, neque comam nutrient: sed tondentes attondent capita sua.	2020-04-20	Ezechiel
1100000892	et vinum non bibet omnis sacerdos, quando ingressurus est atrium interius.	2020-04-20	Ezechiel
1100000893	et viduam et repudiatam non accipient uxores, sed virgines de semine domus israel: sed et viduam quae fuerit vidua a sacerdote, accipient.	2020-04-20	Ezechiel
1100000894	et populum meum docebunt quid sit inter sanctum et pollutum, et inter mundum et immundum ostendent eis.	2020-04-20	Ezechiel
1100000895	et cum fuerit controversia, stabunt in iudiciis meis, et iudicabunt: leges meas et praecepta mea in omnibus solemnitatibus meis custodient, et sabbata mea sanctificabunt.	2020-04-20	Ezechiel
1100000896	et ad mortuum hominem non ingredientur, ne polluantur, nisi ad patrem et matrem, et filium et filiam, et fratrem, et sororem quae alterum virum non habuerit: in quibus contaminabuntur.	2020-04-20	Ezechiel
1100000897	et postquam fuerit emundatus, septem dies numerabuntur ei.	2020-04-20	Ezechiel
1100000898	et in die introitus sui in sanctuarium ad atrium interius, ut ministret mihi in sanctuario, offeret pro peccato suo, ait dominus deus.	2020-04-20	Ezechiel
1100000899	non erit autem eis haereditas: ego haereditas eorum.  et possessionem non dabitis eis in israel: ego enim possessio eorum.	2020-04-20	Ezechiel
1100000900	victimam et pro peccato et pro delicto ipsi comedent, et omne votum in israel ipsorum erit.	2020-04-20	Ezechiel
1100000901	et primitiva omnium primogenitorum, et omnia libamenta ex omnibus quae offeruntur, sacerdotum erunt: et primitiva ciborum vestrorum dabitis sacerdoti, ut reponat benedictionem domui tuae.	2020-04-20	Ezechiel
1100000902	omne morticinum, et captum a bestia, de avibus et de pecoribus, non comedent sacerdotes.	2020-04-20	Ezechiel
1100000903	caput 45 cumque coeperitis terram dividere sortito, separate primitias domino, sanctificatum de terra, longitudine viginti quinque millia, et latitudine decem millia: sanctificatum erit in omni termino eius per circuitum.	2020-04-20	Ezechiel
1100000904	et erit ex omni parte sanctificatum quingentos per quingentos, quadrifariam per circuitum, et quinquaginta cubitis in suburbana eius per gyrum.	2020-04-20	Ezechiel
1100000905	et a mensura ista mensurabis longitudinem viginti quinque millium, et latitudinem decem millium: et in ipso erit templum, sanctumque sanctorum.	2020-04-20	Ezechiel
1100000906	sanctificatum de terra erit sacerdotibus ministris sanctuarii, qui accedunt ad ministerium domini: et erit eis locus in domos, et in sanctuarium sanctitatis.	2020-04-20	Ezechiel
1100000907	viginti quinque autem millia longitudinis, et decem millia latitudinis erunt levitis qui ministrant domui: ipsi possidebunt viginti gazophylacia.	2020-04-20	Ezechiel
1100000908	et possessionem civitatis dabitis quinque millia latitudinis, et longitudinis viginti quinque millia, secundum separationem sanctuarii, omni domui israel.	2020-04-20	Ezechiel
1100000909	principi quoque hinc et inde in separationem sanctuarii, et in possessionem civitatis, contra faciem separationis sanctuarii, et contra faciem possessionis urbis, a latere maris usque ad mare, et a latere orientis usque ad orientem: longitudinis autem iuxta unamquamque partem, a termino occidentali usque ad terminum orientalem.	2020-04-20	Ezechiel
1100000910	de terra erit ei possessio in israel, et non depopulabuntur ultra principes populum meum: sed terram dabunt domui israel secundum tribus eorum.	2020-04-20	Ezechiel
1100000911	haec dicit dominus deus: sufficiat vobis, principes israel: iniquitatem et rapinas intermittite, et iudicium et iustitiam facite: separate confinia vestra a populo meo, ait dominus deus.	2020-04-20	Ezechiel
1100000912	statera iusta, et ephi iustum, et batus iustus erit vobis.	2020-04-20	Ezechiel
1100000913	ephi et batus aequalia et unius mensurae erunt, ut capiat decimam partem cori batus, et decimam partem cori ephi: iuxta mensuram cori erit aequa libratio eorum.	2020-04-20	Ezechiel
1100000914	siclus autem viginti obolos habet: porro viginti sicli, et viginti quinque sicli, et quindecim sicli, mnam faciunt.	2020-04-20	Ezechiel
1100000915	et hae sunt primitiae quas tolletis: sextam partem ephi de coro frumenti, et sextam partem ephi de coro hordei.	2020-04-20	Ezechiel
1100000916	mensura quoque olei, batus olei, decima pars cori est: et decem bati corum faciunt, quia decem bati implent corum.	2020-04-20	Ezechiel
1100000917	et arietem unum de grege ducentorum, de his quae nutriunt israel, in sacrificium, et in holocaustum, et in pacifica, ad expiandum pro eis, ait dominus deus.	2020-04-20	Ezechiel
1100000918	omnis populus terrae tenebitur primitiis his principi in israel.	2020-04-20	Ezechiel
1100000919	et super principem erunt holocausta, et sacrificium, et libamina, in solemnitatibus, et in calendis, et in sabbatis, et in universis solemnitatibus domus israel: ipse faciet pro peccato sacrificium, et holocaustum, et pacifica, ad expiandum pro domo israel.	2020-04-20	Ezechiel
1100000920	haec dicit dominus deus: in primo mense, una mensis, sumes vitulum de armento immaculatum, et expiabis sanctuarium.	2020-04-20	Ezechiel
1100000921	et tollet sacerdos de sanguine quod erit pro peccato, et ponet in postibus domus, et in quatuor angulis crepidinis altaris, et in postibus portae atrii interioris.	2020-04-20	Ezechiel
1100000922	et sic facies in septima mensis, pro unoquoque qui ignoravit, et errore deceptus est: et expiabis pro domo.	2020-04-20	Ezechiel
1100000923	in primo mense, quartadecima die mensis, erit vobis paschae solemnitas: septem diebus azyma comedentur.	2020-04-20	Ezechiel
1100000924	et faciet princeps in die illa, pro se et pro universo populo terrae, vitulum pro peccato.	2020-04-20	Ezechiel
1100000925	et in septem dierum solemnitate faciet holocaustum domino, septem vitulos et septem arietes immaculatos, quotidie septem diebus: et pro peccato hircum caprarum quotidie.	2020-04-20	Ezechiel
1100000926	et sacrificium ephi per vitulum, et ephi per arietem faciet, et olei hin per singula ephi.	2020-04-20	Ezechiel
1100000927	septimo mense, quintadecima die mensis, in solemnitate, faciet sicut supra dicta sunt per septem dies, tam pro peccato quam pro holocausto, et in sacrificio, et in oleo.	2020-04-20	Ezechiel
1100000928	caput 46 haec dicit dominus deus: porta atrii interioris quae respicit ad orientem, erit clausa sex diebus in quibus opus fit: die autem sabbati aperietur, sed et in die calendarum aperietur.	2020-04-20	Ezechiel
1100000929	et intrabit princeps per viam vestibuli portae deforis, et stabit in limine portae: et facient sacerdotes holocaustum eius, et pacifica eius: et adorabit super limen portae, et egredietur: porta autem non claudetur usque ad vesperam.	2020-04-20	Ezechiel
1100000930	et adorabit populus terrae ad ostium portae illius in sabbatis et in calendis coram domino.	2020-04-20	Ezechiel
1100000931	holocaustum autem hoc offeret princeps domino: in die sabbati, sex agnos immaculatos, et arietem immaculatum,et sacrificium ephi per arietem, in agnis autem sacrificium quod dederit manus eius, et olei hin per singula ephi.	2020-04-20	Ezechiel
1100000932	in die autem calendarum vitulum de armento immaculatum, et sex agni et arietes immaculati erunt.	2020-04-20	Ezechiel
1100000933	et ephi per vitulum, ephi quoque per arietem faciet sacrificium: de agnis autem sicut invenerit manus eius, et olei hin per singula ephi.	2020-04-20	Ezechiel
1100000934	cumque ingressurus est princeps, per viam vestibuli portae ingrediatur, et per eamdem viam exeat.	2020-04-20	Ezechiel
1100000935	et cum intrabit populus terrae in conspectu domini in solemnitatibus, qui ingreditur per portam aquilonis ut adoret, egrediatur per viam portae meridianae: porro qui ingreditur per viam portae meridianae, egrediatur per viam portae aquilonis.  non revertetur per viam portae per quam ingressus est, sed e regione illius egredietur.	2020-04-20	Ezechiel
1100000936	princeps autem in medio eorum cum ingredientibus ingredietur, et cum egredientibus egredietur.	2020-04-20	Ezechiel
1100000937	et in nundinis, et in solemnitatibus, erit sacrificium ephi per vitulum, et ephi per arietem: agnis autem erit sacrificium sicut invenerit manus eius, et olei hin per singula ephi.	2020-04-20	Ezechiel
1100000938	cum autem fecerit princeps spontaneum holocaustum, aut pacifica voluntaria domino, aperietur ei porta quae respicit ad orientem, et faciet holocaustum suum et pacifica sua, sicut fieri solet in die sabbati: et egredietur, claudeturque porta postquam exierit.	2020-04-20	Ezechiel
1100000939	et agnum eiusdem anni immaculatum faciet holocaustum quotidie domino: semper mane faciet illud.	2020-04-20	Ezechiel
1100000940	et faciet sacrificium super eo cata mane mane sextam partem ephi, et de oleo tertiam partem hin, ut misceatur similae: sacrificium domino legitimum, iuge atque perpetuum.	2020-04-20	Ezechiel
1100000941	faciet agnum, et sacrificium, et oleum cata mane mane, holocaustum sempiternum.	2020-04-20	Ezechiel
1100000942	haec dicit dominus deus: si dederit princeps donum alicui de filiis suis, haereditas eius filiorum suorum erit: possidebunt eam haereditarie.	2020-04-20	Ezechiel
1100000943	si autem dederit legatum de haereditate sua uni servorum suorum, erit illius usque ad annum remissionis, et revertetur ad principem: haereditas autem eius filiis eius erit.	2020-04-20	Ezechiel
1100000944	et non accipiet princeps de haereditate populi per violentiam, et de possessione eorum: sed de possessione sua haereditatem dabit filiis suis, ut non dispergatur populus meus unusquisque a possessione sua.	2020-04-20	Ezechiel
1100000945	et introduxit me per ingressum qui erat ex latere portae, in gazophylacia sanctuarii ad sacerdotes, quae respiciebant ad aquilonem: et erat ibi locus vergens ad occidentem.	2020-04-20	Ezechiel
1100000946	et dixit ad me: iste est locus ubi coquent sacerdotes pro peccato et pro delicto: ubi coquent sacrificium, ut non efferant in atrium exterius, et sanctificetur populus.	2020-04-20	Ezechiel
1100000947	et eduxit me in atrium exterius, et circumduxit me per quatuor angulos atrii: et ecce atriolum erat in angulo atrii, atriola singula per angulos atrii.	2020-04-20	Ezechiel
1100000948	in quatuor angulis atrii atriola disposita, quadraginta cubitorum per longum, et triginta per latum: mensurae unius quatuor erant.	2020-04-20	Ezechiel
1100000949	et paries per circuitum ambiens quatuor atriola: et culinae fabricatae erant subter porticus per gyrum.	2020-04-20	Ezechiel
1100000950	et dixit ad me: haec est domus culinarum, in qua coquent ministri domus domini victimas populi.	2020-04-20	Ezechiel
1100000951	caput 47 et convertit me ad portam domus, et ecce aquae egrediebantur subter limen domus ad orientem: facies enim domus respiciebat ad orientem, aquae autem descendebant in latus templi dextrum, ad meridiem altaris.	2020-04-20	Ezechiel
1100000952	et eduxit me per viam portae aquilonis, et convertit me ad viam foras portam exteriorem, viam quae respiciebat ad orientem: et ecce aquae redundantes a latere dextro.	2020-04-20	Ezechiel
1100000953	cum egrederetur vir ad orientem, qui habebat funiculum in manu sua, et mensus est mille cubitos, et traduxit me per aquam usque ad talos.	2020-04-20	Ezechiel
1100000954	rursumque mensus est mille, et traduxit me per aquam usque ad genua.	2020-04-20	Ezechiel
1100000955	et mensus est mille, et traduxit me per aquam usque ad renes.  et mensus est mille, torrentem quem non potui pertransire, quoniam intumuerant aquae profundi torrentis, qui non potest transvadari.	2020-04-20	Ezechiel
1100000956	et dixit ad me: certe vidisti, fili hominis.  et eduxit me, et convertit ad ripam torrentis.	2020-04-20	Ezechiel
1100000957	cumque me convertissem, ecce in ripa torrentis ligna multa nimis ex utraque parte.	2020-04-20	Ezechiel
1100000958	et ait ad me: aquae istae quae egrediuntur ad tumulos sabuli orientalis, et descendunt ad plana deserti, intrabunt mare et exibunt: et sanabuntur aquae.	2020-04-20	Ezechiel
1100000959	et omnis anima vivens quae serpit quocumque venerit torrens, vivet: et erunt pisces multi satis, postquam venerint illuc aquae istae: et sanabuntur et vivent omnia ad quae venerit torrens.	2020-04-20	Ezechiel
1100000960	et stabunt super illas piscatores: ab engaddi usque ad engallim siccatio sagenarum erit: plurimae species erunt piscium eius, sicut pisces maris magni, multitudinis nimiae.	2020-04-20	Ezechiel
1100000961	in littoribus autem eius et in palustribus, non sanabuntur, quia in salinas dabuntur.	2020-04-20	Ezechiel
1100000962	et super torrentem orietur in ripis eius, ex utraque parte, omne lignum pomiferum: non defluet folium ex eo, et non deficiet fructus eius: per singulos menses afferet primitiva, quia aquae eius de sanctuario egredientur: et erunt fructus eius in cibum, et folia eius ad medicinam.	2020-04-20	Ezechiel
1100000963	haec dicit dominus deus: hic est terminus in quo possidebitis terram in duodecim tribubus israel: quia ioseph duplicem funiculum habet.	2020-04-20	Ezechiel
1100000964	possidebitis autem eam singuli aeque ut frater suus, super quam levavi manum meam ut darem patribus vestris: et cadet terra haec vobis in possessionem.	2020-04-20	Ezechiel
1100000965	hic est autem terminus terrae: ad plagam septentrionalem, a mari magno via hethalon, venientibus sedada,emath, berotha, sabarim, quae est inter terminum damasci et confinium emath, domus tichon, quae est iuxta terminum auran.	2020-04-20	Ezechiel
1100000966	et erit terminus a mari usque ad atrium enon, terminus damasci: et ab aquilone ad aquilonem, terminus emath plaga septentrionalis.	2020-04-20	Ezechiel
1100000967	porro plaga orientalis de medio auran, et de medio damasci, et de medio galaad, et de medio terrae israel, iordanis disterminans ad mare orientale.  metiemini etiam plagam orientalem.	2020-04-20	Ezechiel
1100000968	plaga autem australis meridiana, a thamar usque ad aquas contradictionis cades, et torrens usque ad mare magnum: et haec est plaga ad meridiem australis.	2020-04-20	Ezechiel
1100000969	et plaga maris, mare magnum a confinio per directum, donec venias emath: haec est plaga maris.	2020-04-20	Ezechiel
1100000970	et dividetis terram istam vobis per tribus israel:et mittetis eam in haereditatem vobis, et advenis qui accesserint ad vos, qui genuerint filios in medio vestrum: et erunt vobis sicut indigenae inter filios israel: vobiscum divident possessionem in medio tribuum israel.	2020-04-20	Ezechiel
1100000971	in tribu autem quacumque fuerit advena, ibi dabitis possessionem illi, ait dominus deus.	2020-04-20	Ezechiel
1100000972	caput 48 et haec nomina tribuum a finibus aquilonis, iuxta viam hethalon, pergentibus emath, atrium enan terminus damasci ad aquilonem, iuxta viam emath: et erit ei plaga orientalis mare, dan una.	2020-04-20	Ezechiel
1100000973	et super terminum dan, a plaga orientali usque ad plagam maris, aser una.	2020-04-20	Ezechiel
1100000974	et super terminum aser, a plaga orientali usque ad plagam maris, nephthali una.	2020-04-20	Ezechiel
1100000975	et super terminum nephthali, a plaga orientali usque ad plagam maris, manasse una.	2020-04-20	Ezechiel
1100000976	et super terminum manasse, a plaga orientali usque ad plagam maris, ephraim una.	2020-04-20	Ezechiel
1100000977	et super terminum ephraim, a plaga orientali usque ad plagam maris, ruben una.	2020-04-20	Ezechiel
1100000978	et super terminum ruben, a plaga orientali usque ad plagam maris, iuda una.	2020-04-20	Ezechiel
1100000979	et super terminum iuda, a plaga orientali usque ad plagam maris, erunt primitiae quas separabitis, viginti quinque millibus latitudinis et longitudinis, sicuti singulae partes a plaga orientali usque ad plagam maris: et erit sanctuarium in medio eius.	2020-04-20	Ezechiel
1100000980	primitiae quas separabitis domino, longitudo viginti quinque millibus, et latitudo decem millibus.	2020-04-20	Ezechiel
1100000981	hae autem erunt primitiae sanctuarii sacerdotum, ad aquilonem longitudinis viginti quinque millia, et ad mare latitudinis decem millia, sed et ad orientem latitudinis decem millia, et ad meridiem longitudinis viginti quinque millia: et erit sanctuarium domini in medio eius.	2020-04-20	Ezechiel
1100000982	sacerdotibus sanctuarium erit de filiis sadoc, qui custodierunt caeremonias meas, et non erraverunt cum errarent filii israel, sicut erraverunt et levitae.	2020-04-20	Ezechiel
1100000983	et erunt eis primitiae de primitiis terrae sanctum sanctorum, iuxta terminum levitarum.	2020-04-20	Ezechiel
1100000984	sed et levitis similiter, iuxta fines sacerdotum, viginti quinque millia longitudinis, et latitudinis decem millia.  omnis longitudo viginti et quinque millium, et latitudo decem millium.	2020-04-20	Ezechiel
1100000985	et non venundabunt ex eo, neque mutabunt: neque transferentur primitiae terrae, quia sanctificatae sunt domino.	2020-04-20	Ezechiel
1100000986	quinque millia autem quae supersunt in latitudine per viginti quinque millia, profana erunt urbis in habitaculum et in suburbana: et erit civitas in medio eius.	2020-04-20	Ezechiel
1100000987	et hae mensurae eius: ad plagam septentrionalem, quingenta et quatuor millia: et ad plagam meridianam, quingenta et quatuor millia: et ad plagam orientalem, quingenta et quatuor millia: et ad plagam occidentalem, quingenta et quatuor millia.	2020-04-20	Ezechiel
1100000988	erunt autem suburbana civitatis ad aquilonem, ducenta quinquaginta: et ad meridiem, ducenta quinquaginta: et ad orientem, ducenta quinquaginta: et ad mare, ducenta quinquaginta.	2020-04-20	Ezechiel
1100000989	quod autem reliquum fuerit in longitudine secundum primitias sanctuarii, decem millia in orientem, et decem millia in occidentem, erunt sicut primitiae sanctuarii: et erunt fruges eius in panes his qui serviunt civitati.	2020-04-20	Ezechiel
1100000990	servientes autem civitati, operabuntur ex omnibus tribubus israel.	2020-04-20	Ezechiel
1100000991	omnes primitiae viginti quinque millium, per viginti quinque millia in quadrum, separabuntur in primitias sanctuarii, et in possessionem civitatis.	2020-04-20	Ezechiel
1100000992	quod autem reliquum fuerit, principis erit ex omni parte primitiarum sanctuarii, et possessionis civitatis e regione viginti quinque millium primitiarum usque ad terminum orientalem: sed et ad mare, e regione viginti quinque millium, usque ad terminum maris, similiter in partibus principis erit: et erunt primitiae sanctuarii, et sanctuarium templi, in medio eius.	2020-04-20	Ezechiel
1100000993	de possessione autem levitarum, et de possessione civitatis in medio partium principis, erit inter terminum iuda et inter terminum beniamin, et ad principem pertinebit.	2020-04-20	Ezechiel
1100000994	et reliquis tribubus, a plaga orientali usque ad plagam occidentalem, beniamin una.	2020-04-20	Ezechiel
1100000995	et contra terminum beniamin, a plaga orientali usque ad plagam occidentalem, simeon una.	2020-04-20	Ezechiel
1100000996	et super terminum simeonis, a plaga orientali usque ad plagam occidentalem, issachar una.	2020-04-20	Ezechiel
1100000997	et super terminum issachar, a plaga orientali usque ad plagam occidentalem, zabulon una.	2020-04-20	Ezechiel
1100000998	et super terminum zabulon, a plaga orientali usque ad plagam maris, gad una.	2020-04-20	Ezechiel
1100000999	et super terminum gad, ad plagam austri in meridie: et erit finis de thamar usque ad aquas contradictionis cades: haereditas contra mare magnum.	2020-04-20	Ezechiel
1100001000	haec est terra quam mittetis in sortem tribubus israel, et hae partitiones earum, ait dominus deus.	2020-04-20	Ezechiel
1100001001	et hi egressus civitatis: a plaga septentrionali, quingentos et quatuor millia mensurabis.	2020-04-20	Ezechiel
1100001002	et portae civitatis ex nominibus tribuum israel: portae tres a septentrione: porta ruben una, porta iuda una, porta levi una.	2020-04-20	Ezechiel
1100001003	et ad plagam orientalem, quingentos et quatuor millia, et portae tres: porta ioseph una, porta beniamin una, porta dan una.	2020-04-20	Ezechiel
1100001004	et ad plagam meridianam, quingentos et quatuor millia metieris, et portae tres: porta simeonis una, porta issachar una, porta zabulon una.	2020-04-20	Ezechiel
1100001005	et ad plagam occidentalem, quingentos et quatuor millia, et portae eorum tres: porta gad una, porta aser una, porta nephthali una.	2020-04-20	Ezechiel
1100001006	per circuitum, decem et octo millia: et nomen civitatis ex illa die, dominus ibidem.	2020-04-20	Ezechiel
