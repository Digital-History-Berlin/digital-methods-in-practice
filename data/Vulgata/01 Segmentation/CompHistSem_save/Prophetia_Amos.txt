1100000001	prophetia amos caput 1 verba amos, qui fuit in pastoribus de thecue, quae vidit super israel in diebus oziae, regis iuda, et in diebus ieroboam, filii ioas, regis israel, ante duos annos terraemotus.	2020-04-20	Prophetia_Amos
1100000002	et dixit: dominus de sion rugiet, et de ierusalem dabit vocem suam; et luxerunt speciosa pastorum, et exsiccatus est vertex carmeli.	2020-04-20	Prophetia_Amos
1100000003	haec dicit dominus: super tribus sceleribus damasci, et super quatuor non convertam eum, eo quod trituraverint in plaustris ferreis galaad.	2020-04-20	Prophetia_Amos
1100000004	et mittam ignem in domum azael, et devorabit domos benadad.	2020-04-20	Prophetia_Amos
1100000005	et conteram vectem damasci: et disperdam habitatorem de campo idoli, et tenentem sceptrum de domo voluptatis: et transferetur populus syriae cyrenen, dicit dominus.	2020-04-20	Prophetia_Amos
1100000006	haec dicit dominus: super tribus sceleribus gazae, et super quatuor non convertam eum, eo quod transtulerint captivitatem perfectam, ut concluderent eam in idumaea.	2020-04-20	Prophetia_Amos
1100000007	et mittam ignem in murum gazae, et devorabit aedes eius.	2020-04-20	Prophetia_Amos
1100000008	et disperdam habitatorem de azoto, et tenentem sceptrum de ascalone: et convertam manum meam super accaron, et peribunt reliqui philisthinorum, dicit dominus deus.	2020-04-20	Prophetia_Amos
1100000009	haec dicit dominus: super tribus sceleribus tyri, et super quatuor non convertam eum, eo quod concluserint captivitatem perfectam in idumaea, et non sint recordati foederis fratrum.	2020-04-20	Prophetia_Amos
1100000010	et mittam ignem in murum tyri, et devorabit aedes eius.	2020-04-20	Prophetia_Amos
1100000011	haec dicit dominus: super tribus sceleribus edom, et super quatuor non convertam eum, eo quod persecutus sit in gladio fratrem suum, et violaverit misericordiam eius, et tenuerit ultra furorem suum, et indignationem suam servaverit usque in finem.	2020-04-20	Prophetia_Amos
1100000012	mittam ignem in theman, et devorabit aedes bosrae.	2020-04-20	Prophetia_Amos
1100000013	haec dicit dominus: super tribus sceleribus filiorum ammon, et super quatuor non convertam eum, eo quod dissecuerit praegnantes galaad ad dilatandum terminum suum.	2020-04-20	Prophetia_Amos
1100000014	et succendam ignem in muro rabba, et devorabit aedes eius in ululatu in die belli, et in turbine in die commotionis.	2020-04-20	Prophetia_Amos
1100000015	et ibit melchom in captivitatem, ipse et principes eius simul, dicit dominus.	2020-04-20	Prophetia_Amos
1100000016	caput 2 haec dicit dominus: super tribus sceleribus moab, et super quatuor non convertam eum, eo quod incenderit ossa regis idumaeae usque ad cinerem.	2020-04-20	Prophetia_Amos
1100000017	et mittam ignem in moab, et devorabit aedes carioth: et morietur in sonitu moab, in clangore tubae.	2020-04-20	Prophetia_Amos
1100000018	et disperdam iudicem de medio eius, et omnes principes eius interficiam cum eo, dicit dominus.	2020-04-20	Prophetia_Amos
1100000019	haec dicit dominus: super tribus sceleribus iuda, et super quatuor non convertam eum, eo quod abiecerit legem domini et mandata eius non custodierit: deceperant enim eos idola sua, post quae abierant patres eorum.	2020-04-20	Prophetia_Amos
1100000020	et mittam ignem in iuda, et devorabit aedes ierusalem.	2020-04-20	Prophetia_Amos
1100000021	haec dicit dominus: super tribus sceleribus israel, et super quatuor non convertam eum, pro eo quod vendiderit pro argento iustum, et pauperem pro calceamentis.	2020-04-20	Prophetia_Amos
1100000022	qui conterunt super pulverem terrae capita pauperum, et viam humilium declinant: et filius ac pater eius ierunt ad puellam, ut violarent nomen sanctum meum.	2020-04-20	Prophetia_Amos
1100000023	et super vestimentis pignoratis accubuerunt iuxta omne altare, et vinum damnatorum bibebant in domo dei sui.	2020-04-20	Prophetia_Amos
1100000024	ego autem exterminavi amorrhaeum a facie eorum, cuius altitudo, cedrorum altitudo eius, et fortis ipse quasi quercus; et contrivi fructum eius desuper, et radices eius subter.	2020-04-20	Prophetia_Amos
1100000025	ego sum qui ascendere vos feci de terra aegypti, et duxi vos in deserto quadraginta annis, ut possideretis terram amorrhaei.	2020-04-20	Prophetia_Amos
1100000026	et suscitavi de filiis vestris in prophetas, et de iuvenibus vestris nazaraeos.	2020-04-20	Prophetia_Amos
1100000027	numquid non ita est, filii israel?  dicit dominus.	2020-04-20	Prophetia_Amos
1100000028	et propinabitis nazaraeis vinum, et prophetis mandabitis, dicentes: ne prophetetis.	2020-04-20	Prophetia_Amos
1100000029	ecce ego stridebo subter vos, sicut stridet plaustrum onustum foeno.	2020-04-20	Prophetia_Amos
1100000030	et peribit fuga a veloce, et fortis non obtinebit virtutem suam, et robustus non salvabit animam suam: et tenens arcum non stabit, et velox pedibus suis non salvabitur, et ascensor equi non salvabit animam suam: et robustus corde inter fortes nudus fugiet in illa die, dicit dominus.	2020-04-20	Prophetia_Amos
1100000031	caput 3 audite verbum quod locutus est dominus super vos, filii israel, super omnem cognationem quam eduxi de terra aegypti, dicens: tantummodo vos cognovi ex omnibus cognationibus terrae; idcirco visitabo super vos omnes iniquitates vestras.	2020-04-20	Prophetia_Amos
1100000032	numquid ambulabunt duo pariter, nisi convenerit eis? numquid rugiet leo in saltu, nisi habuerit praedam? numquid dabit catulus leonis vocem de cubili suo, nisi aliquid apprehenderit? numquid cadet avis in laqueum terrae absque aucupe? numquid auferetur laqueus de terra antequam quid ceperit? si clanget tuba in civitate, et populus non expavescet? si erit malum in civitate, quod dominus non fecerit? quia non facit dominus deus verbum, nisi revelaverit secretum suum ad servos suos prophetas.	2020-04-20	Prophetia_Amos
1100000033	leo rugiet, quis non timebit? dominus deus locutus est, quis non prophetabit? auditum facite in aedibus azoti, et in aedibus terrae aegypti, et dicite: congregamini super montes samariae, et videte insanias multas in medio eius, et calumniam patientes in penetralibus eius.	2020-04-20	Prophetia_Amos
1100000034	et nescierunt facere rectum, dicit dominus, thesaurizantes iniquitatem et rapinas in aedibus suis.	2020-04-20	Prophetia_Amos
1100000035	propterea haec dicit dominus deus: tribulabitur et circuietur terra: et detrahetur ex te fortitudo tua, et diripientur aedes tuae.	2020-04-20	Prophetia_Amos
1100000036	haec dicit dominus: quomodo si eruat pastor de ore leonis duo crura, aut extremum auriculae, sic eruentur filii israel, qui habitant in samaria in plaga lectuli, et in damasci grabato.	2020-04-20	Prophetia_Amos
1100000037	audite, et contestamini in domo iacob, dicit dominus deus exercituum; quia in die cum visitare coepero praevaricationes israel, super eum visitabo, et super altaria bethel; et amputabuntur cornua altaris, et cadent in terram.	2020-04-20	Prophetia_Amos
1100000038	et percutiam domum hiemalem cum domo aestiva, et peribunt domus eburneae, et dissipabuntur aedes multae, dicit dominus.	2020-04-20	Prophetia_Amos
1100000039	caput 4 audite verbum hoc, vaccae pingues, quae estis in monte samariae, quae calumniam facitis egenis et confringitis pauperes; quae dicitis dominis vestris: afferte, et bibemus.	2020-04-20	Prophetia_Amos
1100000040	iuravit dominus deus in sancto suo, quia ecce dies venient super vos, et levabunt vos in contis, et reliquias vestras in ollis ferventibus.	2020-04-20	Prophetia_Amos
1100000041	et per aperturas exibitis altera contra alteram, et proiiciemini in armon, dicit dominus.	2020-04-20	Prophetia_Amos
1100000042	venite ad bethel, et impie agite; ad galgalam, et multiplicate praevaricationem: et afferte mane victimas vestras, tribus diebus decimas vestras.	2020-04-20	Prophetia_Amos
1100000043	et sacrificate de fermentato laudem, et vocate voluntarias oblationes, et annuntiate; sic enim voluistis, filii israel, dicit dominus deus.	2020-04-20	Prophetia_Amos
1100000044	unde et ego dedi vobis stuporem dentium in cunctis urbibus vestris, et indigentiam panum in omnibus locis vestris; et non estis reversi ad me, dicit dominus.	2020-04-20	Prophetia_Amos
1100000045	ego quoque prohibui a vobis imbrem, cum adhuc tres menses superessent usque ad messem: et plui super unam civitatem, et super alteram civitatem non plui; pars una compluta est, et pars super quam non plui, aruit.	2020-04-20	Prophetia_Amos
1100000046	et venerunt duae et tres civitates ad unam civitatem ut biberent aquam, et non sunt satiatae; et non redistis ad me, dicit dominus.	2020-04-20	Prophetia_Amos
1100000047	percussi vos in vento urente, et in aurugine: multitudinem hortorum vestrorum et vinearum vestrarum, oliveta vestra et ficeta vestra comedit eruca: et non redistis ad me, dicit dominus.	2020-04-20	Prophetia_Amos
1100000048	misi in vos mortem in via aegypti; percussi in gladio iuvenes vestros, usque ad captivitatem equorum vestrorum, et ascendere feci putredinem castrorum vestrorum in nares vestras: et non redistis ad me, dicit dominus.	2020-04-20	Prophetia_Amos
1100000049	subverti vos sicut subvertit deus sodomam et gomorrham, et facti estis quasi torris raptus ab incendio: et non redistis ad me, dicit dominus.	2020-04-20	Prophetia_Amos
1100000050	quapropter haec faciam tibi, israel: postquam autem haec fecero tibi, praeparare in occursum dei tui, israel.	2020-04-20	Prophetia_Amos
1100000051	quia ecce formans montes, et creans ventum, et annuntians homini eloquium suum, faciens matutinam nebulam, et gradiens super excelsa terrae: dominus deus exercituum nomen eius.	2020-04-20	Prophetia_Amos
1100000052	caput 5 audite verbum istud, quod ego levo super vos planctum: domus israel cecidit, et non adiiciet ut resurgat.	2020-04-20	Prophetia_Amos
1100000053	virgo israel proiecta est in terram suam, non est qui suscitet eam.	2020-04-20	Prophetia_Amos
1100000054	quia haec dicit dominus deus: urbs de qua egrediebantur mille, relinquentur in ea centum; et de qua egrediebantur centum, relinquentur in ea decem in domo israel.	2020-04-20	Prophetia_Amos
1100000055	quia haec dicit dominus domui israel: quaerite me, et vivetis.	2020-04-20	Prophetia_Amos
1100000056	et nolite quaerere bethel, et in galgalam nolite intrare, et in bersabee non transibitis, quia galgala captiva ducetur, et bethel erit inutilis.	2020-04-20	Prophetia_Amos
1100000057	quaerite dominum, et vivite (ne forte comburatur ut ignis domus ioseph, et devorabit, et non erit qui extinguat bethel: qui convertitis in absinthium iudicium, et iustitiam in terra relinquitis): facientem arcturum et orionem, et convertentem in mane tenebras, et diem in noctem mutantem; qui vocat aquas maris, et effundit eas super faciem terrae; dominus nomen est eius: qui subridet vastitatem super robustum, et depopulationem super potentem affert.	2020-04-20	Prophetia_Amos
1100000058	odio habuerunt corripientem in porta, et loquentem perfecte abominati sunt.	2020-04-20	Prophetia_Amos
1100000059	idcirco, pro eo quod diripiebatis pauperem, et praedam electam tollebatis ab eo, domos quadro lapide aedificabitis, et non habitabitis in eis; vineas plantabis amantissimas, et non bibetis vinum earum.	2020-04-20	Prophetia_Amos
1100000060	quia cognovi multa scelera vestra, et fortia peccata vestra: hostes iusti, accipientes munus, et pauperes deprimentes in porta.	2020-04-20	Prophetia_Amos
1100000061	ideo prudens in tempore illo tacebit, quia tempus malum est.	2020-04-20	Prophetia_Amos
1100000062	quaerite bonum, et non malum, ut vivatis; et erit dominus deus exercituum vobiscum, sicut dixistis.	2020-04-20	Prophetia_Amos
1100000063	odite malum et diligite bonum, et constituite in porta iudicium: si forte misereatur dominus deus exercituum reliquiis ioseph.	2020-04-20	Prophetia_Amos
1100000064	propterea haec dicit dominus deus exercituum, dominator: in omnibus plateis planctus; et in cunctis quae foris sunt, dicetur: vae, vae! et vocabunt agricolam ad luctum, et ad planctum eos qui sciunt plangere.	2020-04-20	Prophetia_Amos
1100000065	et in omnibus vineis erit planctus, quia pertransibo in medio tui, dicit dominus.	2020-04-20	Prophetia_Amos
1100000066	vae desiderantibus diem domini! ad quid eam vobis? dies domini ista, tenebrae, et non lux.	2020-04-20	Prophetia_Amos
1100000067	quomodo si fugiat vir a facie leonis, et occurrat ei ursus; et ingrediatur domum, et innitatur manu sua super parietem, et mordeat eum coluber.	2020-04-20	Prophetia_Amos
1100000068	numquid non tenebrae dies domini, et non lux; et caligo, et non splendor in ea? odi, et proieci festivitates vestras, et non capiam odorem coetuum vestrorum.	2020-04-20	Prophetia_Amos
1100000069	quod si obtuleritis mihi holocautomata, et munera vestra, non suscipiam; et vota pinguium vestrorum non respiciam.	2020-04-20	Prophetia_Amos
1100000070	aufer a me tumultum carminum tuorum; et cantica lyrae tuae non audiam.	2020-04-20	Prophetia_Amos
1100000071	et revelabitur quasi aqua iudicium, et iustitia quasi torrens fortis.	2020-04-20	Prophetia_Amos
1100000072	numquid hostias et sacrificium obtulistis mihi in deserto quadraginta annis, domus israel? et portastis tabernaculum moloch vestro, et imaginem idolorum vestrorum, sidus dei vestri, quae fecistis vobis.	2020-04-20	Prophetia_Amos
1100000073	et migrare vos faciam trans damascum, dicit dominus: deus exercituum nomen eius.	2020-04-20	Prophetia_Amos
1100000074	caput 6 vae qui opulenti estis in sion, et confiditis in monte samariae: optimates capita populorum, ingredientes pompatice domum israel! transite in chalane, et videte, et ite inde in emath magnam, et descendite in geth palaestinorum, et ad optima quaeque regna horum: si latior terminus eorum termino vestro est.	2020-04-20	Prophetia_Amos
1100000075	qui separati estis in diem malum, et appropinquatis solio iniquitatis; qui dormitis in lectis eburneis, et lascivitis in stratis vestris; qui comeditis agnum de grege, et vitulos de medio armenti; qui canitis ad vocem psalterii, sicut david putaverunt se habere vasa cantici, bibentes vinum in phialis, et optimo unguento delibuti, et nihil patiebantur super contritione ioseph.	2020-04-20	Prophetia_Amos
1100000076	quapropter nunc migrabunt in capite transmigrantium, et auferetur factio lascivientium.	2020-04-20	Prophetia_Amos
1100000077	iuravit dominus deus in anima sua, dicit dominus deus exercituum: detestor ego superbiam iacob, et domos eius odi, et tradam civitatem cum habitatoribus suis.	2020-04-20	Prophetia_Amos
1100000078	quod si reliqui fuerint decem viri in domo una, et ipsi morientur.	2020-04-20	Prophetia_Amos
1100000079	et tollet eum propinquus suus, et comburet eum, ut efferat ossa de domo; et dicet ei, qui in penetralibus domus est: numquid adhuc est penes te? et respondebit: finis est.	2020-04-20	Prophetia_Amos
1100000080	et dicet ei: tace, et non recorderis nominis domini.	2020-04-20	Prophetia_Amos
1100000081	quia ecce dominus mandabit, et percutiet domum maiorem ruinis, et domum minorem scissionibus.	2020-04-20	Prophetia_Amos
1100000082	numquid currere queunt in petris equi, aut arari potest in bubalis? quoniam convertistis in amaritudinem iudicium, et fructum iustitiae in absinthium.	2020-04-20	Prophetia_Amos
1100000083	qui laetamini in nihilo; qui dicitis: numquid non in fortitudine nostra assumpsimus nobis cornua? ecce enim suscitabo super vos, domus israel, dicit dominus deus exercituum, gentem, et conteret vos ab introitu emath usque ad torrentem deserti.	2020-04-20	Prophetia_Amos
1100000084	caput 7 haec ostendit mihi dominus deus: et ecce fictor locustae in principio germinantium serotini imbris, et ecce serotinus post tonsionem regis.	2020-04-20	Prophetia_Amos
1100000085	et factum est, cum consummasset comedere herbam terrae, dixi: domine deus, propitius esto, obsecro; quis suscitabit iacob, quia parvulus est? misertus est dominus super hoc: non erit, dixit dominus.	2020-04-20	Prophetia_Amos
1100000086	haec ostendit mihi dominus deus: et ecce vocabat iudicium ad ignem dominus deus; et devoravit abyssum multam, et comedit simul partem.	2020-04-20	Prophetia_Amos
1100000087	et dixi: domine deus, quiesce, obsecro; quis suscitabit iacob, quia parvulus est? misertus est dominus super hoc: sed et istud non erit, dixit dominus deus.	2020-04-20	Prophetia_Amos
1100000088	haec ostendit mihi dominus: et ecce dominus stans super murum litum, et in manu eius trulla caementarii.	2020-04-20	Prophetia_Amos
1100000089	et dixit dominus ad me: quid tu vides, amos?  et dixi: trullam caementarii.  et dixit dominus: ecce ego ponam trullam in medio populi mei israel; non adiiciam ultra superinducere eum.	2020-04-20	Prophetia_Amos
1100000090	et demolientur excelsa idoli, et sanctificationes israel desolabuntur, et consurgam super domum ieroboam in gladio.	2020-04-20	Prophetia_Amos
1100000091	et misit amasias, sacerdos bethel, ad ieroboam, regem israel, dicens: rebellavit contra te amos in medio domus israel; non poterit terra sustinere universos sermones eius.	2020-04-20	Prophetia_Amos
1100000092	haec enim dicit amos: in gladio morietur ieroboam, et israel captivus migrabit de terra sua.	2020-04-20	Prophetia_Amos
1100000093	et dixit amasias ad amos: qui vides, gradere: fuge in terram iuda, et comede ibi panem, et prophetabis ibi.	2020-04-20	Prophetia_Amos
1100000094	et in bethel non adiicies ultra ut prophetes, quia sanctificatio regis est, et domus regni est.	2020-04-20	Prophetia_Amos
1100000095	responditque amos, et dixit ad amasiam: non sum propheta, et non sum filius prophetae: sed armentarius ego sum vellicans sycomoros.	2020-04-20	Prophetia_Amos
1100000096	et tulit me dominus cum sequerer gregem, et dixit dominus ad me: vade, propheta ad populum meum israel.	2020-04-20	Prophetia_Amos
1100000097	et nunc audi verbum domini: tu dicis: non prophetabis super israel, et non stillabis super domum idoli.	2020-04-20	Prophetia_Amos
1100000098	propter hoc haec dicit dominus: uxor tua in civitate fornicabitur, et filii tui et filiae tuae in gladio cadent, et humus tua funiculo metietur: et tu in terra polluta morieris, et israel captivus migrabit de terra sua.	2020-04-20	Prophetia_Amos
1100000099	caput 8 haec ostendit mihi dominus deus: et ecce uncinus pomorum.	2020-04-20	Prophetia_Amos
1100000100	et dixit: quid tu vides, amos?  et dixi: uncinum pomorum.  et dixit dominus ad me: venit finis super populum meum israel; non adiiciam ultra ut pertranseam eum.	2020-04-20	Prophetia_Amos
1100000101	et stridebunt cardines templi in die illa, dicit dominus deus: multi morientur; in omni loco proiicietur silentium.	2020-04-20	Prophetia_Amos
1100000102	audite hoc, qui conteritis pauperem, et deficere facitis egenos terrae, dicentes: quando transibit mensis, et venundabimus merces? et sabbatum, et aperiemus frumentum, ut imminuamus mensuram, et augeamus siclum, et supponamus stateras dolosas, ut possideamus in argento egenos et pauperes pro calceamentis, et quisquilias frumenti vendamus? iuravit dominus in superbiam iacob: si oblitus fuero usque ad finem omnia opera eorum.	2020-04-20	Prophetia_Amos
1100000103	numquid super isto non commovebitur terra, et lugebit omnis habitator eius, et ascendet quasi fluvius universus, et eiicicetur, et defluet, quasi rivus aegypti? et erit in die illa, dicit dominus deus: occidet sol in meridie, et tenebrescere faciam terram in die luminis: et convertam festivitates vestras in luctum, et omnia cantica vestra in planctum, et inducam super omne dorsum vestrum saccum, et super omne caput calvitium: et ponam eam quasi luctum unigeniti, et novissima eius quasi diem amarum.	2020-04-20	Prophetia_Amos
1100000104	ecce dies veniunt, dicet dominus, et mittam famem in terram: non famem panis, neque sitim aquae, sed audiendi verbum domini.	2020-04-20	Prophetia_Amos
1100000105	et commovebuntur a mari usque ad mare, et ab aquilone usque ad orientem: circuibunt quaerentes verbum domini, et non invenient.	2020-04-20	Prophetia_Amos
1100000106	in die illa deficient virgines pulchrae et adolescentes in siti, qui iurant in delicto samariae, et dicunt: vivit deus tuus, dan, et vivit via bersabee; et cadent, et non resurgent ultra.	2020-04-20	Prophetia_Amos
1100000107	caput 9 vidi dominum stantem super altare, et dixit: percute cardinem, et commoveantur superliminaria: avaritia enim in capite omnium, et novissimum eorum in gladio interficiam; non erit fuga eis.	2020-04-20	Prophetia_Amos
1100000108	fugient, et non salvabitur ex eis qui fugerit.	2020-04-20	Prophetia_Amos
1100000109	si descenderint usque ad infernum, inde manus mea educet eos; et si ascenderint usque in caelum, inde detraham eos.	2020-04-20	Prophetia_Amos
1100000110	et si absconditi fuerint in vertice carmeli, inde scrutans auferam eos; et si celaverint se ab oculis meis in profundo maris, ibi mandabo serpenti, et mordebit eos.	2020-04-20	Prophetia_Amos
1100000111	et si abierint in captivitatem coram inimicis suis, ibi mandabo gladio, et occidet eos: et ponam oculos meos super eos in malum, et non in bonum.	2020-04-20	Prophetia_Amos
1100000112	et dominus deus exercituum, qui tangit terram, et tabescet, et lugebunt omnes habitantes in ea: et ascendet sicut rivus omnis, et defluet sicut fluvius aegypti.	2020-04-20	Prophetia_Amos
1100000113	qui aedificat in caelo ascensionem suam, et fasciculum suum super terram fundavit; qui vocat aquas maris, et effundit eas super faciem terrae: dominus nomen eius.	2020-04-20	Prophetia_Amos
1100000114	numquid non ut filii aethiopum vos estis mihi, filii israel?  ait dominus.	2020-04-20	Prophetia_Amos
1100000115	numquid non israel ascendere feci de terra aegypti, et palaestinos de cappadocia, et syros de cyrene? ecce oculi domini dei super regnum peccans: et conteram illud a facie terrae; verumtamen conterens non conteram domum iacob, dicit dominus.	2020-04-20	Prophetia_Amos
1100000116	ecce enim mandabo ego, et concutiam in omnibus gentibus domum israel, sicut concutitur triticum in cribro, et non cadet lapillus super terram.	2020-04-20	Prophetia_Amos
1100000117	in gladio morientur omnes peccatores populi mei, qui dicunt: non appropinquabit, et non veniet super nos malum.	2020-04-20	Prophetia_Amos
1100000118	in die illa suscitabo tabernaculum david, quod cecidit: et reaedificabo aperturas murorum eius, et ea quae corruerant instaurabo: et reaedificabo illud sicut in diebus antiquis, ut possideant reliquias idumaeae, et omnes nationes: eo quod invocatum sit nomen meum super eos, dicit dominus faciens haec.	2020-04-20	Prophetia_Amos
1100000119	ecce dies veniunt, dicit dominus, et comprehendet arator messorem, et calcator uvae mittentem semen: et stillabunt montes dulcedinem, et omnes colli culti erunt.	2020-04-20	Prophetia_Amos
1100000120	et convertam captivitatem populi mei israel; et aedificabunt civitates desertas, et inhabitabunt; et plantabunt vineas, et bibent vinum earum, et facient hortos, et comedent fructus eorum.	2020-04-20	Prophetia_Amos
1100000121	et plantabo eos super humum suam, et non evellam eos ultra de terra sua, quam dedi eis, dicit dominus deus tuus.	2020-04-20	Prophetia_Amos
