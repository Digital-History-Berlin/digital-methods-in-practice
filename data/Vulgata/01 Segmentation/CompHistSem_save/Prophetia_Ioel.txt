1100000001	prophetia ioel caput 1 verbum domini, quod factum est ad ioel, filium phatuel.	2020-04-20	Prophetia_Ioel
1100000002	audite hoc, senes, et auribus percipite, omnes habitatores terrae: si factum est istud in diebus vestris, aut in diebus patrum vestrorum? super hoc filiis vestris narrate, et filii vestri filiis suis, et filii eorum generationi alterae.	2020-04-20	Prophetia_Ioel
1100000003	residuum erucae comedit locusta, et residuum locustae comedit bruchus, et residuum bruchi comedit rubigo.	2020-04-20	Prophetia_Ioel
1100000004	expergiscimini, ebrii, et flete et ululate, omnes qui bibitis vinum in dulcedine, quoniam periit ab ore vestro.	2020-04-20	Prophetia_Ioel
1100000005	gens enim ascendit super terram meam, fortis et innumerabilis: dentes eius ut dentes leonis, et molares eius ut catuli leonis.	2020-04-20	Prophetia_Ioel
1100000006	posuit vineam meam in desertum, et ficum meam decorticavit; nudans spoliavit eam, et proiecit: albi facti sunt rami eius.	2020-04-20	Prophetia_Ioel
1100000007	plange quasi virgo accincta sacco super virum pubertatis suae.	2020-04-20	Prophetia_Ioel
1100000008	periit sacrificium et libatio de domo domini; luxerunt sacerdotes, ministri domini.	2020-04-20	Prophetia_Ioel
1100000009	depopulata est regio, luxit humus, quoniam devastatum est triticum, confusum est vinum, elanguit oleum.	2020-04-20	Prophetia_Ioel
1100000010	confusi sunt agricolae, ululaverunt vinitores super frumento et hordeo, quia periit messis agri.	2020-04-20	Prophetia_Ioel
1100000011	vinea confusa est, et ficus elanguit; malogranatum, et palma, et malum, et omnia ligna agri aruerunt, quia confusum est gaudium a filiis hominum.	2020-04-20	Prophetia_Ioel
1100000012	accingite vos, et plangite, sacerdotes: ululate, ministri altaris; ingredimini, cubate in sacco, ministri dei mei, quoniam interiit de domo dei vestri sacrificium et libatio.	2020-04-20	Prophetia_Ioel
1100000013	sanctificate ieiunium, vocate coetum, congregate senes, omnes habitatores terrae in domum dei vestri, et clamate ad dominum: a, a, a, diei! quia prope est dies domini, et quasi vastitas a potente veniet.	2020-04-20	Prophetia_Ioel
1100000014	numquid non coram oculis vestris alimenta perierunt de domo dei nostri, laetitia et exsultatio? computruerunt iumenta in stercore suo, demolita sunt horrea, dissipatae sunt apothecae, quoniam confusum est triticum.	2020-04-20	Prophetia_Ioel
1100000015	quid ingemuit animal, mugierunt greges armenti? quia non est pascua eis; sed et greges pecorum disperierunt.	2020-04-20	Prophetia_Ioel
1100000016	ad te, domine, clamabo, quia ignis comedit speciosa deserti, et flamma succendit omnia ligna regionis.	2020-04-20	Prophetia_Ioel
1100000017	sed et bestiae agri, quasi area sitiens imbrem, suspexerunt ad te, quoniam exsiccati sunt fontes aquarum, et ignis devoravit speciosa deserti.	2020-04-20	Prophetia_Ioel
1100000018	caput 2 canite tuba in sion, ululate in monte sancto meo, conturbentur omnes habitatores terrae: quia venit dies domini, quia prope est.	2020-04-20	Prophetia_Ioel
1100000019	dies tenebrarum et caliginis, dies nubis et turbinis; quasi mane expansum super montes populus multus et fortis: similis ei non fuit a principio, et post eum non erit usque in annos generationis et generationis.	2020-04-20	Prophetia_Ioel
1100000020	ante faciem eius ignis vorans, et post eum exurens flamma.	2020-04-20	Prophetia_Ioel
1100000021	quasi hortus voluptatis terra coram eo, et post eum solitudo deserti, neque est qui effugiat eum.	2020-04-20	Prophetia_Ioel
1100000022	quasi aspectus equorum, aspectus eorum; et quasi equites, sic current.	2020-04-20	Prophetia_Ioel
1100000023	sicut sonitus quadrigarum super capita montium exilient, sicut sonitus flammae ignis devorantis stipulam, velut populus fortis praeparatus ad praelium.	2020-04-20	Prophetia_Ioel
1100000024	a facie eius cruciabuntur populi; omnes vultus redigentur in ollam.	2020-04-20	Prophetia_Ioel
1100000025	sicut fortes current; quasi viri bellatores ascendent murum: viri in viis suis gradientur, et non declinabunt a semitis suis.	2020-04-20	Prophetia_Ioel
1100000026	unusquisque fratrem suum non coarctabit, singuli in calle suo ambulabunt; sed et per fenestras cadent, et non demolientur.	2020-04-20	Prophetia_Ioel
1100000027	urbem ingredientur, in muro current, domos conscendent, per fenestras intrabunt quasi fur.	2020-04-20	Prophetia_Ioel
1100000028	a facie eius contremuit terra, moti sunt caeli, sol et luna obtenebrati sunt, et stellae retraxerunt splendorem suum.	2020-04-20	Prophetia_Ioel
1100000029	et dominus dedit vocem suam ante faciem exercitus sui, quia multa sunt nimis castra eius, quia fortia et facientia verbum eius: magnus enim dies domini, et terribilis valde, et quis sustinebit eum? nunc ergo, dicit dominus, convertimini ad me in toto corde vestro, in ieiunio, et in fletu, et in planctu.	2020-04-20	Prophetia_Ioel
1100000030	et scindite corda vestra, et non vestimenta vestra; et convertimini ad dominum deum vestrum, quia benignus et misericors est, patiens et multae misericordiae, et praestabilis super malitia.	2020-04-20	Prophetia_Ioel
1100000031	quis scit si convertatur, et ignoscat, et relinquat post se benedictionem, sacrificium et libamen domino deo vestro? canite tuba in sion, sanctificate ieiunium, vocate coetum: congregate populum, sanctificate ecclesiam, coadunate senes, congregate parvulos, et sugentes ubera; egrediatur sponsus de cubili suo, et sponsa de thalamo suo.	2020-04-20	Prophetia_Ioel
1100000032	inter vestibulum et altare plorabunt sacerdotes, ministri domini, et dicent: parce, domine, parce populo tuo; et ne des haereditatem tuam in opprobrium, ut dominentur eis nationes.	2020-04-20	Prophetia_Ioel
1100000033	quare dicunt in populis: ubi est deus eorum? zelatus est dominus terram suam, et pepercit populo suo.	2020-04-20	Prophetia_Ioel
1100000034	et respondit dominus, et dixit populo suo: ecce ego mittam vobis frumentum, et vinum, et oleum, et replebimini eis; et non dabo vos ultra opprobrium in gentibus.	2020-04-20	Prophetia_Ioel
1100000035	et eum qui ab aquilone est procul faciam a vobis, et expellam eum in terram inviam et desertam: faciem eius contra mare orientale, et extremum eius ad mare novissimum: et ascendet foetor eius, et ascendet putredo eius, quia superbe egit.	2020-04-20	Prophetia_Ioel
1100000036	noli timere, terra: exsulta, et laetare, quoniam magnificavit dominus ut faceret.	2020-04-20	Prophetia_Ioel
1100000037	nolite timere, animalia regionis, quia germinaverunt speciosa deserti; quia lignum attulit fructum suum, ficus et vinea dederunt virtutem suam.	2020-04-20	Prophetia_Ioel
1100000038	et, filii sion, exsultate, et laetamini in domino deo vestro, quia dedit vobis doctorem iustitiae, et descendere faciet ad vos imbrem matutinum et serotinum, sicut in principio.	2020-04-20	Prophetia_Ioel
1100000039	et implebuntur areae frumento, et redundabunt torcularia vino et oleo.	2020-04-20	Prophetia_Ioel
1100000040	et reddam vobis annos, quos comedit locusta, bruchus, et rubigo, et eruca: fortitudo mea magna quam misi in vos.	2020-04-20	Prophetia_Ioel
1100000041	et comedetis vescentes, et saturabimini; et laudabitis nomen domini dei vestri, qui fecit mirabilia vobiscum; et non confundetur populus meus in sempiternum.	2020-04-20	Prophetia_Ioel
1100000042	et scietis quia in medio israel ego sum, et ego dominus deus vester, et non est amplius; et non confundetur populus meus in aeternum.	2020-04-20	Prophetia_Ioel
1100000043	et erit post haec: effundam spiritum meum super omnem carnem, et prophetabunt filii vestri et filiae vestrae: senes vestri somnia somniabunt, et iuvenes vestri visiones videbunt.	2020-04-20	Prophetia_Ioel
1100000044	sed et super servos meos et ancillas in diebus illis effundam spiritum meum.	2020-04-20	Prophetia_Ioel
1100000045	et dabo prodigia in caelo et in terra, sanguinem, et ignem, et vaporem fumi.	2020-04-20	Prophetia_Ioel
1100000046	sol convertetur in tenebras, et luna in sanguinem, antequam veniat dies domini magnus et horribilis.	2020-04-20	Prophetia_Ioel
1100000047	et erit: omnis qui invocaverit nomen domini, salvus erit: quia in monte sion et in ierusalem erit salvatio, sicut dixit dominus, et in residuis quos dominus vocaverit.	2020-04-20	Prophetia_Ioel
1100000048	caput 3 quia ecce in diebus illis, et in tempore illo, cum convertero captivitatem iuda et ierusalem, congregabo omnes gentes, et deducam eas in vallem iosaphat; et disceptabo cum eis ibi super populo meo, et haereditate mea israel, quos disperserunt in nationibus, et terram meam diviserunt.	2020-04-20	Prophetia_Ioel
1100000049	et super populum meum miserunt sortem; et posuerunt puerum in prostibulo, et puellam vendiderunt pro vino ut biberent.	2020-04-20	Prophetia_Ioel
1100000050	verum quid mihi et vobis, tyrus et sidon, et omnis terminus palaestinorum? numquid ultionem vos reddetis mihi? et si ulciscimini vos contra me, cito velociter reddam vicissitudinem vobis super caput vestrum.	2020-04-20	Prophetia_Ioel
1100000051	argentum enim meum et aurum tulistis, et desiderabilia mea et pulcherrima intulistis in delubra vestra.	2020-04-20	Prophetia_Ioel
1100000052	et filios iuda et filios ierusalem vendidistis filiis graecorum, ut longe faceretis eos de finibus suis.	2020-04-20	Prophetia_Ioel
1100000053	ecce ego suscitabo eos de loco in quo vendidistis eos, et convertam retributionem vestram in caput vestrum.	2020-04-20	Prophetia_Ioel
1100000054	et vendam filios vestros et filias vestras in manibus filiorum iuda, et venundabunt eos sabaeis, genti longinquae, quia dominus locutus est.	2020-04-20	Prophetia_Ioel
1100000055	clamate hoc in gentibus, sanctificate bellum, suscitate robustos: accedant, ascendant omnes viri bellatores.	2020-04-20	Prophetia_Ioel
1100000056	concidite aratra vestra in gladios, et ligones vestros in lanceas.	2020-04-20	Prophetia_Ioel
1100000057	infirmus dicat: quia fortis ego sum.	2020-04-20	Prophetia_Ioel
1100000058	erumpite, et venite, omnes gentes de circuitu, et congregamini; ibi occumbere faciet dominus robustos tuos.	2020-04-20	Prophetia_Ioel
1100000059	consurgant, et ascendant gentes in vallem iosaphat, quia ibi sedebo ut iudicem omnes gentes in circuitu.	2020-04-20	Prophetia_Ioel
1100000060	mittite falces, quoniam maturavit messis; venite, et descendite, quia plenum est torcular, exuberant torcularia: quia multiplicata est malitia eorum.	2020-04-20	Prophetia_Ioel
1100000061	populi, populi, in valle concisionis, quia iuxta est dies domini in valle concisionis.	2020-04-20	Prophetia_Ioel
1100000062	sol et luna obtenebrati sunt, et stellae retraxerunt splendorem suum.	2020-04-20	Prophetia_Ioel
1100000063	et dominus de sion rugiet, et de ierusalem dabit vocem suam, et movebuntur caeli et terra; et dominus spes populi sui, et fortitudo filiorum israel.	2020-04-20	Prophetia_Ioel
1100000064	et scietis quia ego dominus deus vester, habitans in sion monte sancto meo; et erit ierusalem sancta, et alieni non transibunt per eam amplius.	2020-04-20	Prophetia_Ioel
1100000065	et erit in die illa: stillabunt montes dulcedinem, et colles fluent lacte, et per omnes rivos iuda ibunt aquae; et fons de domo domini egredietur, et irrigabit torrentem spinarum.	2020-04-20	Prophetia_Ioel
1100000066	aegyptus in desolationem erit, et idumaea in desertum perditionis, pro eo quod inique egerint in filios iuda, et effuderint sanguinem innocentem in terra sua.	2020-04-20	Prophetia_Ioel
1100000067	et iudaea in aeternum habitabitur, et ierusalem in generationem et generationem.	2020-04-20	Prophetia_Ioel
1100000068	et mundabo sanguinem eorum, quem non mundaveram; et dominus commorabitur in sion.	2020-04-20	Prophetia_Ioel
