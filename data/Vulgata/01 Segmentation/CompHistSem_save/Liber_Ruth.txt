1100000001	liber ruth caput 1 in diebus unius iudicis, quando iudices praeerant, facta est fames in terra.  abiitque homo de bethlehem iuda, ut peregrinaretur in regione moabitide cum uxore sua ac duobus liberis.	2020-04-20	Liber_Ruth
1100000002	ipse vocabatur elimelech, et uxor eius noemi: et duo filii, alter mahalon, et alter chelion, ephrathaei de bethlehem iuda.  ingressique regionem moabitidem, morabantur ibi.	2020-04-20	Liber_Ruth
1100000003	et mortuus est elimelech maritus noemi: remansitque ipsa cum filiis.	2020-04-20	Liber_Ruth
1100000004	qui acceperunt uxores moabitidas, quarum una vocabatur orpha, altera vero ruth.  manseruntque ibi decem annis,et ambo mortui sunt, mahalon videlicet et chelion: remansitque mulier orbata duobus liberis ac marito.	2020-04-20	Liber_Ruth
1100000005	et surrexit ut in patriam pergeret cum utraque nuru sua de regione moabitide: audierat enim quod respexisset dominus populum suum, et dedisset eis escas.	2020-04-20	Liber_Ruth
1100000006	egressa est itaque de loco peregrinationis suae, cum utraque nuru: et iam in via revertendi posita in terram iuda,dixit ad eas: ite in domum matris vestrae: faciat vobiscum dominus misericordiam, sicut fecistis cum mortuis, et mecum.	2020-04-20	Liber_Ruth
1100000007	det vobis invenire requiem in domibus virorum quos sortiturae estis.  et osculata est eas.  quae elevata voce flere coeperunt,et dicere: tecum pergemus ad populum tuum.	2020-04-20	Liber_Ruth
1100000008	quibus illa respondit: revertimini, filiae meae, cur venitis mecum?  num ultra habeo filios in utero meo, ut viros ex me sperare possitis? revertimini, filiae meae, et abite: iam enim senectute confecta sum, nec apta vinculo coniugali: etiamsi possem hac nocte concipere, et parere filios,si eos expectare velitis donec crescant, et annos pubertatis impleant, ante eritis vetulae quam nubatis.  nolite, quaeso, filiae meae: quia vestra angustia magis me premit, et egressa est manus domini contra me.	2020-04-20	Liber_Ruth
1100000009	elevata igitur voce, rursum flere coeperunt: orpha osculata est socrum, ac reversa est; ruth adhaesit socrui suae:cui dixit noemi: en reversa est cognata tua ad populum suum, et ad deos suos, vade cum ea.	2020-04-20	Liber_Ruth
1100000010	quae respondit: ne adverseris mihi ut relinquam te et abeam: quocumque enim perrexeris, pergam, et ubi morata fueris, et ego pariter morabor.  populus tuus populus meus, et deus tuus deus meus.	2020-04-20	Liber_Ruth
1100000011	quae te terra morientem susceperit, in ea moriar: ibique locum accipiam sepulturae.  haec mihi faciat dominus, et haec addat, si non sola mors me et te separaverit.	2020-04-20	Liber_Ruth
1100000012	videns ergo noemi quod obstinato animo ruth decrevisset secum pergere, adversari noluit, nec ad suos ultra reditum persuadere:profectaeque sunt simul, et venerunt in bethlehem.  quibus urbem ingressis, velox apud cunctos fama percrebruit: dicebantque mulieres: haec est illa noemi.	2020-04-20	Liber_Ruth
1100000013	quibus ait: ne vocetis me noemi (id est, pulchram), sed vocate me mara (id est, amaram), quia amaritudine valde replevit me omnipotens.	2020-04-20	Liber_Ruth
1100000014	egressa sum plena, et vacuam reduxit me dominus.  cur ergo vocatis me noemi, quam dominus humiliavit, et afflixit omnipotens? venit ergo noemi cum ruth moabitide nuru sua, de terra peregrinationis suae: ac reversa est in bethlehem, quando primum hordea metebantur.	2020-04-20	Liber_Ruth
1100000015	caput 2 erat autem viro elimelech consanguineus, homo potens, et magnarum opum, nomine booz.	2020-04-20	Liber_Ruth
1100000016	dixitque ruth moabitis ad socrum suam: si iubes, vadam in agrum, et colligam spicas quae fugerint manus metentium, ubicumque clementis in me patrisfamilias reperero gratiam.  cui illa respondit: vade, filia mea.	2020-04-20	Liber_Ruth
1100000017	abiit itaque et colligebat spicas post terga metentium.  accidit autem ut ager ille haberet dominum nomine booz, qui erat de cognatione elimelech.	2020-04-20	Liber_Ruth
1100000018	et ecce, ipse veniebat de bethlehem, dixitque messoribus: dominus vobiscum.  qui responderunt ei: benedicat tibi dominus.	2020-04-20	Liber_Ruth
1100000019	dixitque booz iuveni, qui messoribus praeerat: cuius est haec puella? cui respondit: haec est moabitis, quae venit cum noemi, de regione moabitide,et rogavit ut spicas colligeret remanentes, sequens messorum vestigia: et de mane usque nunc stat in agro, et ne ad momentum quidem domum reversa est.	2020-04-20	Liber_Ruth
1100000020	et ait booz ad ruth: audi, filia, ne vadas in alterum agrum ad colligendum, nec recedas ab hoc loco: sed iungere puellis meis,et ubi messuerint, sequere.  mandavi enim pueris meis, ut nemo molestus sit tibi: sed etiam si sitieris, vade ad sarcinulas, et bibe aquas, de quibus et pueri bibunt.	2020-04-20	Liber_Ruth
1100000021	quae cadens in faciem suam et adorans super terram, dixit ad eum: unde mihi hoc, ut invenirem gratiam ante oculos tuos, et nosse me dignareris peregrinam mulierem? cui ille respondit: nuntiata sunt mihi omnia quae feceris socrui tuae post mortem viri tui: et quod reliqueris parentes tuos, et terram in qua nata es, et veneris ad populum, quem antea nesciebas.	2020-04-20	Liber_Ruth
1100000022	reddat tibi dominus pro opere tuo, et plenam mercedem recipias a domino deo israel, ad quem venisti, et sub cuius confugisti alas.	2020-04-20	Liber_Ruth
1100000023	quae ait: inveni gratiam apud oculos tuos, domine mi, qui consolatus es me, et locutus es ad cor ancillae tuae, quae non sum similis unius puellarum tuarum.	2020-04-20	Liber_Ruth
1100000024	dixitque ad eam booz: quando hora vescendi fuerit, veni huc, et comede panem, et intinge buccellam tuam in aceto.  sedit itaque ad messorum latus, et congessit polentam sibi, comeditque et saturata est, et tulit reliquias.	2020-04-20	Liber_Ruth
1100000025	atque inde surrexit, ut spicas ex more colligeret.  praecepit autem booz pueris suis, dicens: etiamsi vobiscum metere voluerit, ne prohibeatis eam:et de vestris quoque manipulis proiicite de industria, et remanere permittite, ut absque rubore colligat, et colligentem nemo corripiat.	2020-04-20	Liber_Ruth
1100000026	collegit ergo in agro usque ad vesperam: et quae collegerat virga caedens et excutiens, invenit hordei quasi ephi mensuram, id est, tres modios.	2020-04-20	Liber_Ruth
1100000027	quos portans reversa est in civitatem, et ostendit socrui suae: insuper protulit, et dedit ei de reliquiis cibi sui, quo saturata fuerat.	2020-04-20	Liber_Ruth
1100000028	dixitque ei socrus sua: ubi hodie collegisti, et ubi fecisti opus?  sit benedictus qui misertus est tui.  indicavitque ei apud quem fuisset operata: et nomen dixit viri, quod booz vocaretur.	2020-04-20	Liber_Ruth
1100000029	cui respondit noemi: benedictus sit a domino: quoniam eamdem gratiam, quam praebuerat vivis, servavit et mortuis.  rursumque ait: propinquus noster est homo.	2020-04-20	Liber_Ruth
1100000030	et ait ruth: hoc quoque, inquit, praecepit mihi, ut tamdiu messoribus eius iungerer, donec omnes segetes meterentur.	2020-04-20	Liber_Ruth
1100000031	cui dixit socrus: melius est, filia mea, ut cum puellis eius exeas ad metendum, ne in alieno agro quispiam resistat tibi.	2020-04-20	Liber_Ruth
1100000032	iuncta est itaque puellis booz: et tamdiu cum eis messuit, donec hordea et triticum in horreis conderentur.	2020-04-20	Liber_Ruth
1100000033	caput 3 postquam autem reversa est ad socrum suam, audivit ab ea: filia mea, quaeram tibi requiem, et providebo ut bene sit tibi.	2020-04-20	Liber_Ruth
1100000034	booz iste, cuius puellis in agro iuncta es, propinquus noster est, et hac nocte aream hordei ventilat.	2020-04-20	Liber_Ruth
1100000035	lavare igitur, et ungere, et induere cultioribus vestimentis, et descende in aream: non te videat homo, donec esum potumque finierit.	2020-04-20	Liber_Ruth
1100000036	quando autem ierit ad dormiendum, nota locum in quo dormiat: veniesque et discooperies pallium, quo operitur a parte pedum, et proiicies te, et ibi iacebis: ipse autem dicet quid agere debeas.	2020-04-20	Liber_Ruth
1100000037	quae respondit: quidquid praeceperis, faciam.	2020-04-20	Liber_Ruth
1100000038	descenditque in aream, et fecit omnia quae sibi imperaverat socrus.	2020-04-20	Liber_Ruth
1100000039	cumque comedisset booz, et bibisset, et factus esset hilarior, issetque ad dormiendum iuxta acervum manipulorum, venit abscondite, et discooperto pallio, a pedibus eius se proiecit.	2020-04-20	Liber_Ruth
1100000040	et ecce, nocte iam media expavit homo, et conturbatus est: viditque mulierem iacentem ad pedes suos,et ait illi: quae es?  illaque respondit: ego sum ruth ancilla tua: expande pallium tuum super famulam tuam, quia propinquus es.	2020-04-20	Liber_Ruth
1100000041	et ille: benedicta, inquit, es a domino, filia, et priorem misericordiam posteriore superasti: quia non est secuta iuvenes, pauperes sive divites.	2020-04-20	Liber_Ruth
1100000042	noli ergo metuere, sed quidquid dixeris mihi, faciam tibi.  scit enim omnis populus, qui habitat intra portas urbis meae, mulierem te esse virtutis.	2020-04-20	Liber_Ruth
1100000043	nec abnuo me propinquum, sed est alius me propinquior.	2020-04-20	Liber_Ruth
1100000044	quiesce hac nocte: et facto mane, si te voluerit propinquitatis iure retinere, bene res acta est: sin autem ille noluerit, ego te absque ulla dubitatione suscipiam, vivit dominus.  dormi usque mane.	2020-04-20	Liber_Ruth
1100000045	dormivit itaque ad pedes eius, usque ad noctis abscessum.  surrexit itaque antequam homines se cognoscerent mutuo, et dixit booz: cave ne quis noverit quod huc veneris.	2020-04-20	Liber_Ruth
1100000046	et rursum: expande, inquit, pallium tuum, quo operiris, et tene utraque manu.  qua extendente, et tenente, mensus est sex modios hordei, et posuit super eam.  quae portans ingressa est civitatem,et venit ad socrum suam.  quae dixit ei: quid egisti, filia?  narravitque ei omnia, quae sibi fecisset homo.	2020-04-20	Liber_Ruth
1100000047	et ait: ecce sex modios hordei dedit mihi, et ait: nolo vacuam te reverti ad socrum tuam.	2020-04-20	Liber_Ruth
1100000048	dixitque noemi: expecta, filia, donec videamus quem res exitum habeat: neque enim cessabit homo, nisi compleverit quod locutus est.	2020-04-20	Liber_Ruth
1100000049	caput 4 ascendit ergo booz ad portam, et sedit ibi.  cumque vidisset propinquum praeterire, de quo prius sermo habitus est, dixit ad eum: declina paulisper, et sede hic: vocans eum nomine suo.  qui divertit, et sedit.	2020-04-20	Liber_Ruth
1100000050	tollens autem booz decem viros de senioribus civitatis, dixit ad eos: sedete hic.	2020-04-20	Liber_Ruth
1100000051	quibus sedentibus, locutus est ad propinquum: partem agri fratris nostri elimelech vendet noemi, quae reversa est de regione moabitide:quod audire te volui, et tibi dicere coram cunctis sedentibus, et maioribus natu de populo meo.  si vis possidere iure propinquitatis, eme, et posside: sin autem displicet tibi, hoc ipsum indica mihi, ut sciam quid facere debeam: nullus enim est propinquus, excepto te, qui prior es, et me, qui secundus sum.  at ille respondit: ego agrum emam.	2020-04-20	Liber_Ruth
1100000052	cui dixit booz: quando emeris agrum de manu mulieris, ruth quoque moabitidem, quae uxor defuncti fuit, debes accipere: ut suscites nomen propinqui tui in haereditate sua.	2020-04-20	Liber_Ruth
1100000053	qui respondit: cedo iuri propinquitatis: neque enim posteritatem familiae meae delere debeo: tu meo utere privilegio, quo me libenter carere profiteor.	2020-04-20	Liber_Ruth
1100000054	hic autem erat mos antiquitus in israel inter propinquos, ut siquando alter alteri suo iuri cedebat, ut esset firma concessio, solvebat homo calceamentum suum, et dabat proximo suo: hoc erat testimonium cessionis in israel.	2020-04-20	Liber_Ruth
1100000055	dixit ergo propinquo suo booz: tolle calceamentum tuum.  quod statim solvit de pede suo.	2020-04-20	Liber_Ruth
1100000056	at ille maioribus natu, et universo populo: testes vos, inquit, estis hodie, quod possederim omnis quae fuerunt elimelech, et chelion, et mahalon, tradente noemi;et ruth moabitidem, uxorem mahalon, in coniugium sumpserim, ut suscitem nomen defuncti in haereditate sua, ne vocabulum eius de familia sua ac fratribus et populo deleatur.  vos, inquam, huius rei testes estis.	2020-04-20	Liber_Ruth
1100000057	respondit omnis populus, qui erat in porta, et maiores natu: nos testes sumus: faciat dominus hanc mulierem, quae ingreditur domum tuam, sicut rachel et liam, quae aedificaverunt domum israel: ut sit exemplum virtutis in ephratha, et habeat celebre nomen in bethlehem:fiatque domus tua sicut domus phares, quem thamar peperit iudae, de semine quod tibi dederit dominus ex hac puella.	2020-04-20	Liber_Ruth
1100000058	tulit itaque booz ruth, et accepit uxorem: ingressusque est ad eam, et dedit illi dominus ut conciperet, et pareret filium.	2020-04-20	Liber_Ruth
1100000059	dixeruntque mulieres ad noemi: benedictus dominus, qui non est passus ut deficeret successor familiae tuae, et vocaretur nomen eius in israel:et habeas qui consoletur animam tuam, et enutriat senectutem: de nuru enim tua natus est, quae te diligit, et multo tibi melior est, quam si septem haberes filios.	2020-04-20	Liber_Ruth
1100000060	susceptumque noemi puerum posuit in sinu suo, et nutricis ac gerulae fungebatur officio.	2020-04-20	Liber_Ruth
1100000061	vicinae autem mulieris congratulantes ei, et dicentes: natus est filius noemi: vocaverunt nomen eius obed: hic est pater isai, patris david.	2020-04-20	Liber_Ruth
1100000062	hae sunt generationes phares: phares genuit esron,esron genuit aram, aram genuit aminadab,aminadab genuit nahasson, nahasson genuit salmon,salmon genuit booz, booz genuit obed,obed genuit isai, isai genuit david.	2020-04-20	Liber_Ruth
