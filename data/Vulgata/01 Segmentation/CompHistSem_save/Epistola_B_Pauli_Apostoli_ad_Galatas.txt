1100000001	epistola b. pauli apostoli ad galatas caput 1 paulus, apostolus non ab hominibus, neque per hominem, sed per iesum christum, et deum patrem, qui suscitavit eum a mortuis:et qui mecum sunt omnes fratres, ecclesiis galatiae.	2020-04-20	Epistola_B_Pauli_Apostoli_ad_Galatas
1100000002	gratia vobis, et pax a deo patre, et domino nostro iesu christo,qui dedit semetipsum pro peccatis nostris, ut eriperet nos de praesenti saeculo nequam, secundum voluntatem dei et patris nostri,cui est gloria in saecula saeculorum.  amen.	2020-04-20	Epistola_B_Pauli_Apostoli_ad_Galatas
1100000003	miror quod sic tam cito transferimini ab eo qui vos vocavit in gratiam christi in aliud evangelium:quod non est aliud, nisi sunt aliqui qui vos conturbant, et volunt convertere evangelium christi.	2020-04-20	Epistola_B_Pauli_Apostoli_ad_Galatas
1100000004	sed licet nos aut angelus de caelo evangelizet vobis praeterquam quod evangelizavimus vobis, anathema sit.	2020-04-20	Epistola_B_Pauli_Apostoli_ad_Galatas
1100000005	sicut praediximus, et nunc iterum dico: si quis vobis evangelizaverit praeter id quod accepistis, anathema sit.	2020-04-20	Epistola_B_Pauli_Apostoli_ad_Galatas
1100000006	modo enim hominibus suadeo, an deo?  an quaero hominibus placere?  si adhuc hominibus placerem, christi servus non essem.	2020-04-20	Epistola_B_Pauli_Apostoli_ad_Galatas
1100000007	notum enim vobis facio, fratres, evangelium, quod evangelizatum est a me, quia non est secundum hominem:neque enim ego ab homine accepi illud, neque didici, sed per revelationem iesu christi.	2020-04-20	Epistola_B_Pauli_Apostoli_ad_Galatas
1100000008	audistis enim conversationem meam aliquando in iudaismo: quoniam supra modum persequebar ecclesiam dei, et expugnabam illam,et proficiebam in iudaismo supra multos coaetaneos meos in genere meo, abundantius aemulator existens paternarum mearum traditionum.	2020-04-20	Epistola_B_Pauli_Apostoli_ad_Galatas
1100000009	cum autem placuit ei, qui me segregavit ex utero matris meae, et vocavit per gratiam suam,ut revelaret filium suum in me, ut evangelizarem illum in gentibus: continuo non acquievi carni et sanguini,neque veni ierosolymam ad antecessores meos apostolos: sed abii in arabiam, et iterum reversus sum damascum:deinde post annos tres veni ierosolymam videre petrum, et mansi apud eum diebus quindecim:alium autem apostolorum vidi neminem, nisi iacobum fratrem domini.	2020-04-20	Epistola_B_Pauli_Apostoli_ad_Galatas
1100000010	quae autem scribo vobis, ecce coram deo, quia non mentior.	2020-04-20	Epistola_B_Pauli_Apostoli_ad_Galatas
1100000011	deinde veni in partes syriae, et ciliciae.	2020-04-20	Epistola_B_Pauli_Apostoli_ad_Galatas
1100000012	eram autem ignotus facie ecclesiis iudaeae, quae erant in christo:tantum autem auditum habebant quoniam qui persequebatur nos aliquando, nunc evangelizat fidem, quam aliquando expugnabat:et in me clarificabant deum.	2020-04-20	Epistola_B_Pauli_Apostoli_ad_Galatas
1100000013	caput 2 deinde post annos quatuordecim, iterum ascendi ierosolymam cum barnaba, assumpto et tito.	2020-04-20	Epistola_B_Pauli_Apostoli_ad_Galatas
1100000014	ascendi autem secundum revelationem: et contuli cum illis evangelium, quod praedico in gentibus, seorsum autem iis qui videbantur aliquid esse: ne forte in vacuum currerem, aut cucurrissem.	2020-04-20	Epistola_B_Pauli_Apostoli_ad_Galatas
1100000015	sed neque titus, qui mecum erat, cum esset gentilis, compulsus est circumcidi:sed propter subintroductos falsos fratres, qui subintroierunt explorare libertatem nostram, quam habemus in christo iesu, ut nos in servitutem redigerent.	2020-04-20	Epistola_B_Pauli_Apostoli_ad_Galatas
1100000016	quibus neque ad horam cessimus subiectione, ut veritas evangelii permaneat apud vos:ab iis autem, qui videbantur esse aliquid (quales aliquando fuerint, nihil mea interest: deus personam hominis non accipit): mihi enim qui videbantur esse aliquid, nihil contulerunt.	2020-04-20	Epistola_B_Pauli_Apostoli_ad_Galatas
1100000017	sed e contra cum vidissent quod creditum est mihi evangelium praeputii, sicut et petro circumcisionis(qui enim operatus est petro in apostolatum circumcisionis, operatus est et mihi inter gentes):et cum cognovissent gratiam, quae data est mihi, iacobus, et cephas, et ioannes, qui videbantur columnae esse, dextras dederunt mihi, et barnabae societatis: ut nos in gentes, ipsi autem in circumcisionem:tantum ut pauperum memores essemus, quod etiam sollicitus fui hoc ipsum facere.	2020-04-20	Epistola_B_Pauli_Apostoli_ad_Galatas
1100000018	cum autem venisset cephas antiochiam, in faciem ei restiti, quia reprehensibilis erat.	2020-04-20	Epistola_B_Pauli_Apostoli_ad_Galatas
1100000019	prius enim quam venirent quidam a iacobo, cum gentibus edebat: cum autem venissent, subtrahebat, et segregabat se, timens eos qui ex circumcisione erant.	2020-04-20	Epistola_B_Pauli_Apostoli_ad_Galatas
1100000020	et simulationi eius consenserunt ceteri iudaei, ita ut et barnabas duceretur ab eis in illam simulationem.	2020-04-20	Epistola_B_Pauli_Apostoli_ad_Galatas
1100000021	sed cum vidissem quod non recte ambularent ad veritatem evangelii, dixi cephae coram omnibus: si tu, cum iudaeus sis, gentiliter vivis, et non iudaice: quomodo gentes cogis iudaizare? nos natura iudaei, et non ex gentibus peccatores.	2020-04-20	Epistola_B_Pauli_Apostoli_ad_Galatas
1100000022	scientes autem quod non iustificatur homo ex operibus legis, nisi per fidem iesu christi: et nos in christo iesu credimus, ut iustificemur ex fide christi, et non ex operibus legis: propter quod ex operibus legis non iustificabitur omnis caro.	2020-04-20	Epistola_B_Pauli_Apostoli_ad_Galatas
1100000023	quod si quaerentes iustificari in christo, inventi sumus et ipsi peccatores, numquid christus peccati minister est?  absit.	2020-04-20	Epistola_B_Pauli_Apostoli_ad_Galatas
1100000024	si enim quae destruxi, iterum haec aedifico: praevaricatorem me constituo.	2020-04-20	Epistola_B_Pauli_Apostoli_ad_Galatas
1100000025	ego enim per legem, legi mortuus sum, ut deo vivam: christo confixus sum cruci.	2020-04-20	Epistola_B_Pauli_Apostoli_ad_Galatas
1100000026	vivo autem, iam non ego: vivit vero in me christus.  quod autem nunc vivo in carne: in fide vivo filii dei, qui dilexit me, et tradidit semetipsum pro me.	2020-04-20	Epistola_B_Pauli_Apostoli_ad_Galatas
1100000027	non abiicio gratiam dei.  si enim per legem iustitia, ergo gratis christus mortuus est.	2020-04-20	Epistola_B_Pauli_Apostoli_ad_Galatas
1100000028	caput 3 o insensati galatae, quis vos fascinavit non obedire veritati, ante quorum oculos iesus christus praescriptus est, in vobis crucifixus? hoc solum a vobis volo discere: ex operibus legis spiritum accepistis, an ex auditu fidei? sic stulti estis, ut cum spiritu coeperitis, nunc carne consummemini? tanta passi estis sine causa?  si tamen sine causa.	2020-04-20	Epistola_B_Pauli_Apostoli_ad_Galatas
1100000029	qui ergo tribuit vobis spiritum, et operatur virtutes in vobis: ex operibus legis, an ex auditu fidei? sicut scriptum est: abraham credidit deo, et reputatum est illi ad iustitiam:cognoscite ergo quia qui ex fide sunt, ii sunt filii abrahae.	2020-04-20	Epistola_B_Pauli_Apostoli_ad_Galatas
1100000030	providens autem scriptura quia ex fide iustificat gentes deus, praenuntiavit abrahae: quia benedicentur in te omnes gentes.	2020-04-20	Epistola_B_Pauli_Apostoli_ad_Galatas
1100000031	igitur qui ex fide sunt, benedicentur cum fideli abraham.	2020-04-20	Epistola_B_Pauli_Apostoli_ad_Galatas
1100000032	quicumque enim ex operibus legis sunt, sub maledicto sunt.  scriptum est enim: maledictus omnis qui non permanserit in omnibus quae scripta sunt in libro legis ut faciat ea.	2020-04-20	Epistola_B_Pauli_Apostoli_ad_Galatas
1100000033	quoniam autem in lege nemo iustificatur apud deum, manifestum est: quia iustus ex fide vivit.	2020-04-20	Epistola_B_Pauli_Apostoli_ad_Galatas
1100000034	lex autem non est ex fide, sed: qui fecerit ea, vivet in illis.	2020-04-20	Epistola_B_Pauli_Apostoli_ad_Galatas
1100000035	christus nos redemit de maledicto legis, factus pro nobis maledictum: quia scriptum est: maledictus omnis qui pendet in ligno:ut in gentibus benedictio abrahae fieret in christo iesu, ut pollicitationem spiritus accipiamus per fidem.	2020-04-20	Epistola_B_Pauli_Apostoli_ad_Galatas
1100000036	fratres (secundum hominem dico) tamen hominis confirmatum testamentum nemo spernit, aut superordinat.	2020-04-20	Epistola_B_Pauli_Apostoli_ad_Galatas
1100000037	abrahae dictae sunt promissiones, et semini eius.  non dicit: et seminibus, quasi in multis: sed quasi in uno: et semini tuo, qui est christus.	2020-04-20	Epistola_B_Pauli_Apostoli_ad_Galatas
1100000038	hoc autem dico, testamentum confirmatum a deo: quae post quadringentos et triginta annos facta est lex, non irritum facit ad evacuandam promissionem.	2020-04-20	Epistola_B_Pauli_Apostoli_ad_Galatas
1100000039	nam si ex lege haereditas, iam non ex promissione.  abrahae autem per repromissionem donavit deus.	2020-04-20	Epistola_B_Pauli_Apostoli_ad_Galatas
1100000040	quid igitur lex?  propter transgressiones posita est donec veniret semen, cui promiserat, ordinata per angelos in manu mediatoris.	2020-04-20	Epistola_B_Pauli_Apostoli_ad_Galatas
1100000041	mediator autem unius non est: deus autem unus est.	2020-04-20	Epistola_B_Pauli_Apostoli_ad_Galatas
1100000042	lex ergo adversus promissa dei?  absit.  si enim data esset lex, quae posset vivificare, vere ex lege esset iustitia.	2020-04-20	Epistola_B_Pauli_Apostoli_ad_Galatas
1100000043	sed conclusit scriptura omnia sub peccato, ut promissio ex fide iesu christi daretur credentibus.	2020-04-20	Epistola_B_Pauli_Apostoli_ad_Galatas
1100000044	prius autem quam veniret fides, sub lege custodiebamur conclusi in eam fidem quae revelanda erat.	2020-04-20	Epistola_B_Pauli_Apostoli_ad_Galatas
1100000045	itaque lex paedagogus noster fuit in christo, ut ex fide iustificemur.	2020-04-20	Epistola_B_Pauli_Apostoli_ad_Galatas
1100000046	at ubi venit fides, iam non sumus sub paedagogo.	2020-04-20	Epistola_B_Pauli_Apostoli_ad_Galatas
1100000047	omnes enim filii dei estis per fidem, quae est in christo iesu.	2020-04-20	Epistola_B_Pauli_Apostoli_ad_Galatas
1100000048	quicumque enim in christo baptizati estis, christum induistis.	2020-04-20	Epistola_B_Pauli_Apostoli_ad_Galatas
1100000049	non est iudaeus, neque graecus: non est servus, neque liber: non est masculus, neque femina.  omnes enim vos unum estis in christo iesu.	2020-04-20	Epistola_B_Pauli_Apostoli_ad_Galatas
1100000050	si autem vos christi, ergo semen abrahae estis, secundum promissionem haeredes.	2020-04-20	Epistola_B_Pauli_Apostoli_ad_Galatas
1100000051	caput 4 dico autem: quanto tempore haeres parvulus est, nihil differt a servo, cum sit dominus omnium:sed sub tutoribus et actoribus est usque ad praefinitum tempus a patre:ita et nos cum essemus parvuli, sub elementis mundi eramus servientes.	2020-04-20	Epistola_B_Pauli_Apostoli_ad_Galatas
1100000052	at ubi venit plenitudo temporis, misit deus filium suum factum ex muliere, factum sub lege,ut eos, qui sub lege erant, redimeret, ut adoptionem filiorum reciperemus.	2020-04-20	Epistola_B_Pauli_Apostoli_ad_Galatas
1100000053	quoniam autem estis filii, misit deus spiritum filii sui in corda vestra, clamantem: abba, pater.	2020-04-20	Epistola_B_Pauli_Apostoli_ad_Galatas
1100000054	itaque iam non est servus, sed filius: quod si filius, et haeres per deum.	2020-04-20	Epistola_B_Pauli_Apostoli_ad_Galatas
1100000055	sed tunc quidem ignorantes deum, iis, qui natura non sunt dii, serviebatis.	2020-04-20	Epistola_B_Pauli_Apostoli_ad_Galatas
1100000056	nunc autem cum cognoveritis deum, immo cogniti sitis a deo: quomodo convertimini iterum ad infirma et egena elementa, quibus denuo servire vultis? dies observatis, et menses, et tempora, et annos.	2020-04-20	Epistola_B_Pauli_Apostoli_ad_Galatas
1100000057	timeo vos, ne forte sine causa laboraverim in vobis.	2020-04-20	Epistola_B_Pauli_Apostoli_ad_Galatas
1100000058	estote sicut ego, quia et ego sicut vos: fratres, obsecro vos.  nihil me laesistis.	2020-04-20	Epistola_B_Pauli_Apostoli_ad_Galatas
1100000059	scitis autem quia per infirmitatem carnis evangelizavi vobis iampridem: et tentationem vestram in carne meanon sprevistis, neque respuistis: sed sicut angelum dei excepistis me, sicut christum iesum.	2020-04-20	Epistola_B_Pauli_Apostoli_ad_Galatas
1100000060	ubi est ergo beatitudo vestra?  testimonium enim perhibeo vobis, quia, si fieri posset, oculos vestros eruissetis, et dedissetis mihi.	2020-04-20	Epistola_B_Pauli_Apostoli_ad_Galatas
1100000061	ergo inimicus vobis factus sum, verum dicens vobis? aemulantur vos non bene: sed excludere vos volunt, ut illos aemulemini.	2020-04-20	Epistola_B_Pauli_Apostoli_ad_Galatas
1100000062	bonum autem aemulamini in bono semper: et non tantum cum praesens sum apud vos.	2020-04-20	Epistola_B_Pauli_Apostoli_ad_Galatas
1100000063	filioli mei, quos iterum parturio, donec formetur christus in vobis:vellem autem esse apud vos modo, et mutare vocem meam: quoniam confundor in vobis.	2020-04-20	Epistola_B_Pauli_Apostoli_ad_Galatas
1100000064	dicite mihi qui sub lege vultis esse: legem non legistis? scriptum est enim: quoniam abraham duos filios habuit: unum de ancilla, et unum de libera.	2020-04-20	Epistola_B_Pauli_Apostoli_ad_Galatas
1100000065	sed qui de ancilla, secundum carnem natus est: qui autem de libera, per repromissionem:quae sunt per allegoriam dicta.  haec enim sunt duo testamenta.  unum quidem in monte sina, in servitutem generans, quae est agar:sina enim mons est in arabia, qui coniunctus est ei quae nunc est ierusalem, et servit cum filiis suis.	2020-04-20	Epistola_B_Pauli_Apostoli_ad_Galatas
1100000066	illa autem, quae sursum est ierusalem, libera est, quae est mater nostra.	2020-04-20	Epistola_B_Pauli_Apostoli_ad_Galatas
1100000067	scriptum est enim: laetare, sterilis, quae non paris; erumpe et clama, quae non parturis: quia multi filii desertae, magis quam eius quae habet virum.	2020-04-20	Epistola_B_Pauli_Apostoli_ad_Galatas
1100000068	nos autem, fratres, secundum isaac promissionis filii sumus.	2020-04-20	Epistola_B_Pauli_Apostoli_ad_Galatas
1100000069	sed quomodo tunc is, qui secundum carnem natus fuerat, persequebatur eum qui secundum spiritum: ita et nunc.	2020-04-20	Epistola_B_Pauli_Apostoli_ad_Galatas
1100000070	sed quid dicit scriptura?  eiice ancillam, et filium eius: non enim haeres erit filius ancillae cum filio liberae.	2020-04-20	Epistola_B_Pauli_Apostoli_ad_Galatas
1100000071	itaque, fratres, non sumus ancillae filii, sed liberae: qua libertate christus nos liberavit.	2020-04-20	Epistola_B_Pauli_Apostoli_ad_Galatas
1100000072	caput 5 state, et nolite iterum iugo servitutis contineri.	2020-04-20	Epistola_B_Pauli_Apostoli_ad_Galatas
1100000073	ecce ego paulus dico vobis: quoniam si circumcidamini, christus vobis nihil proderit.	2020-04-20	Epistola_B_Pauli_Apostoli_ad_Galatas
1100000074	testificor autem rursus omni homini circumcidenti se, quoniam debitor est universae legis faciendae.	2020-04-20	Epistola_B_Pauli_Apostoli_ad_Galatas
1100000075	evacuati estis a christo, qui in lege iustificamini: a gratia excidistis.	2020-04-20	Epistola_B_Pauli_Apostoli_ad_Galatas
1100000076	nos enim spiritu ex fide, spem iustitiae exspectamus.	2020-04-20	Epistola_B_Pauli_Apostoli_ad_Galatas
1100000077	nam in christo iesu neque circumcisio aliquid valet, neque praeputium: sed fides, quae per caritatem operatur.	2020-04-20	Epistola_B_Pauli_Apostoli_ad_Galatas
1100000078	currebatis bene: quis vos impedivit veritati non obedire? persuasio haec non est ex eo, qui vocat vos.	2020-04-20	Epistola_B_Pauli_Apostoli_ad_Galatas
1100000079	modicum fermentum totam massam corrumpit.	2020-04-20	Epistola_B_Pauli_Apostoli_ad_Galatas
1100000080	ego confido in vobis in domino, quod nihil aliud sapietis: qui autem conturbat vos, portabit iudicium, quicumque est ille.	2020-04-20	Epistola_B_Pauli_Apostoli_ad_Galatas
1100000081	ego autem, fratres, si circumcisionem adhuc praedico: quid adhuc persecutionem patior?  ergo evacuatum est scandalum crucis.	2020-04-20	Epistola_B_Pauli_Apostoli_ad_Galatas
1100000082	utinam et abscindantur qui vos conturbant.	2020-04-20	Epistola_B_Pauli_Apostoli_ad_Galatas
1100000083	vos enim in libertatem vocati estis, fratres: tantum ne libertatem in occasionem detis carnis, sed per caritatem spiritus servite invicem.	2020-04-20	Epistola_B_Pauli_Apostoli_ad_Galatas
1100000084	omnis enim lex in uno sermone impletur: diliges proximum tuum sicut teipsum.	2020-04-20	Epistola_B_Pauli_Apostoli_ad_Galatas
1100000085	quod si invicem mordetis, et comeditis: videte ne ab invicem consumamini.	2020-04-20	Epistola_B_Pauli_Apostoli_ad_Galatas
1100000086	dico autem: spiritu ambulate, et desideria carnis non perficietis.	2020-04-20	Epistola_B_Pauli_Apostoli_ad_Galatas
1100000087	caro enim concupiscit adversus spiritum, spiritus autem adversus carnem: haec enim sibi invicem adversantur, ut non quaecumque vultis, illa faciatis.	2020-04-20	Epistola_B_Pauli_Apostoli_ad_Galatas
1100000088	quod si spiritu ducimini, non estis sub lege.	2020-04-20	Epistola_B_Pauli_Apostoli_ad_Galatas
1100000089	manifesta sunt autem opera carnis, quae sunt fornicatio, immunditia, impudicitia, luxuria,idolorum servitus, veneficia, inimicitiae, contentiones, aemulationes, irae, rixae, dissensiones, sectae,invidiae, homicidia, ebrietates, comessationes, et his similia, quae praedico vobis, sicut praedixi: quoniam qui talia agunt, regnum dei non consequentur.	2020-04-20	Epistola_B_Pauli_Apostoli_ad_Galatas
1100000090	fructus autem spiritus est caritas, gaudium, pax, patientia, benignitas, bonitas, longanimitas,mansuetudo, fides, modestia, continentia, castitas.  adversus huiusmodi non est lex.	2020-04-20	Epistola_B_Pauli_Apostoli_ad_Galatas
1100000091	qui autem sunt christi, carnem suam crucifixerunt cum vitiis et concupiscentiis.	2020-04-20	Epistola_B_Pauli_Apostoli_ad_Galatas
1100000092	si spiritu vivimus, spiritu et ambulemus.	2020-04-20	Epistola_B_Pauli_Apostoli_ad_Galatas
1100000093	non efficiamur inanis gloriae cupidi, invicem provocantes, invicem invidentes.	2020-04-20	Epistola_B_Pauli_Apostoli_ad_Galatas
1100000094	caput 6 fratres, etsi praeoccupatus fuerit homo in aliquo delicto, vos, qui spirituales estis, huiusmodi instruite in spiritu lenitatis, considerans teipsum, ne et tu tenteris.	2020-04-20	Epistola_B_Pauli_Apostoli_ad_Galatas
1100000095	alter alterius onera portate, et sic adimplebitis legem christi.	2020-04-20	Epistola_B_Pauli_Apostoli_ad_Galatas
1100000096	nam si quis existimat se aliquid esse, cum nihil sit, ipse se seducit.	2020-04-20	Epistola_B_Pauli_Apostoli_ad_Galatas
1100000097	opus autem suum probet unusquisque, et sic in semetipso tantum gloriam habebit, et non in altero.	2020-04-20	Epistola_B_Pauli_Apostoli_ad_Galatas
1100000098	unusquisque enim onus suum portabit.	2020-04-20	Epistola_B_Pauli_Apostoli_ad_Galatas
1100000099	communicet autem is qui catechizatur verbo, ei qui se catechizat, in omnibus bonis.	2020-04-20	Epistola_B_Pauli_Apostoli_ad_Galatas
1100000100	nolite errare: deus non irridetur.	2020-04-20	Epistola_B_Pauli_Apostoli_ad_Galatas
1100000101	quae enim seminaverit homo, haec et metet.  quoniam qui seminat in carne sua, de carne et metet corruptionem: qui autem seminat in spiritu, de spiritu metet vitam aeternam.	2020-04-20	Epistola_B_Pauli_Apostoli_ad_Galatas
1100000102	bonum autem facientes, non deficiamus: tempore enim suo metemus non deficientes.	2020-04-20	Epistola_B_Pauli_Apostoli_ad_Galatas
1100000103	ergo dum tempus habemus, operemur bonum ad omnes, maxime autem ad domesticos fidei.	2020-04-20	Epistola_B_Pauli_Apostoli_ad_Galatas
1100000104	videte qualibus litteris scripsi vobis mea manu.	2020-04-20	Epistola_B_Pauli_Apostoli_ad_Galatas
1100000105	quicumque enim volunt placere in carne, hi cogunt vos circumcidi, tantum ut crucis christi persecutionem non patiantur.	2020-04-20	Epistola_B_Pauli_Apostoli_ad_Galatas
1100000106	neque enim qui circumciduntur, legem custodiunt: sed volunt vos circumcidi, ut in carne vestra glorientur.	2020-04-20	Epistola_B_Pauli_Apostoli_ad_Galatas
1100000107	mihi autem absit gloriari, nisi in cruce domini nostri iesu christi: per quem mihi mundus crucifixus est, et ego mundo.	2020-04-20	Epistola_B_Pauli_Apostoli_ad_Galatas
1100000108	in christo enim iesu neque circumcisio aliquid valet, neque praeputium, sed nova creatura.	2020-04-20	Epistola_B_Pauli_Apostoli_ad_Galatas
1100000109	et quicumque hanc regulam secuti fuerint, pax super illos, et misericordia, et super israel dei.	2020-04-20	Epistola_B_Pauli_Apostoli_ad_Galatas
1100000110	de cetero, nemo mihi molestus sit: ego enim stigmata domini iesu in corpore meo porto.	2020-04-20	Epistola_B_Pauli_Apostoli_ad_Galatas
1100000111	gratia domini nostri iesu christi cum spiritu vestro, fratres.  amen.	2020-04-20	Epistola_B_Pauli_Apostoli_ad_Galatas
