1100000001	liber ii machabaeorum caput 1 fratribus qui sunt per aegyptum iudaeis, salutem dicunt fratres qui sunt in ierosolymis iudaei, et qui in regione iudaeae, et pacem bonam.	2020-04-20	Liber_II_Machabaeorum
1100000002	benefaciat vobis deus, et meminerit testamenti sui, quod locutus est ad abraham, et isaac, et iacob servorum suorum fidelium:et det vobis cor omnibus ut colatis eum, et faciatis eius voluntatem, corde magno et animo volenti.	2020-04-20	Liber_II_Machabaeorum
1100000003	adaperiat cor vestrum in lege sua, et in praeceptis suis, et faciat pacem.	2020-04-20	Liber_II_Machabaeorum
1100000004	exaudiat orationes vestras, et reconcilietur vobis, nec vos deserat in tempore malo.	2020-04-20	Liber_II_Machabaeorum
1100000005	et nunc hic sumus orantes pro vobis.	2020-04-20	Liber_II_Machabaeorum
1100000006	regnante demetrio, anno centesimo sexagesimo nono, nos iudaei scripsimus vobis in tribulatione et impetu qui supervenit nobis in istis annis, ex quo recessit iason a sancta terra, et a regno.	2020-04-20	Liber_II_Machabaeorum
1100000007	portam succenderunt, et effuderunt sanguinem innocentem: et oravimus ad dominum, et exauditi sumus, et obtulimus sacrificium et similaginem, et accendimus lucernas, et proposuimus panes.	2020-04-20	Liber_II_Machabaeorum
1100000008	et nunc frequentate dies scenopegiae mensis casleu.	2020-04-20	Liber_II_Machabaeorum
1100000009	anno centesimo octogesimo octavo, populus qui est ierosolymis et in iudaea, senatusque et iudas, aristobolo magistro ptolemaei regis, qui est de genere christorum sacerdotum, et his qui in aegypto sunt iudaeis, salutem et sanitatem.	2020-04-20	Liber_II_Machabaeorum
1100000010	de magnis periculis a deo liberati, magnifice gratias agimus ipsi, utpote qui adversus talem regem dimicavimus.	2020-04-20	Liber_II_Machabaeorum
1100000011	ipse enim ebullire fecit de perside eos qui pugnaverunt contra nos et sanctam civitatem.	2020-04-20	Liber_II_Machabaeorum
1100000012	nam cum in perside esset dux ipse, et cum ipso immensus exercitus, cecidit in templo naneae, consilio deceptus sacerdotum naneae.	2020-04-20	Liber_II_Machabaeorum
1100000013	etenim cum ea habitaturus venit ad locum antiochus et amici eius, et ut acciperet pecunias multas dotis nomine.	2020-04-20	Liber_II_Machabaeorum
1100000014	cumque proposuissent eas sacerdotes naneae, et ipse cum paucis ingressus esset intra ambitum fani, clauserunt templum,cum intrasset antiochus: apertoque occulto aditu templi, mittentes lapides percusserunt ducem et eos qui cum eo erant: et diviserunt membratim, et capitibus amputatis foras proiecerunt.	2020-04-20	Liber_II_Machabaeorum
1100000015	per omnia benedictus deus, qui tradidit impios.	2020-04-20	Liber_II_Machabaeorum
1100000016	facturi igitur quinta et vigesima die mensis casleu purificationem templi, necessarium duximus significare vobis: ut et vos quoque agatis diem scenopegiae, et diem ignis, qui datus est quando nehemias aedificato templo et altari obtulit sacrificia.	2020-04-20	Liber_II_Machabaeorum
1100000017	nam cum in persidem ducerentur patres nostri, sacerdotes qui tunc cultores dei erant, acceptum ignem de altari occulte absconderunt in valle, ubi erat puteus altus et siccus, et in eo contutati sunt eum, ita ut omnibus ignotus esset locus.	2020-04-20	Liber_II_Machabaeorum
1100000018	cum autem praeterissent anni multi, et placuit deo ut mitteretur nehemias a rege persidis, nepotes sacerdotum illorum qui absconderant, misit ad requirendum ignem: et sicut narraverunt nobis, non invenerunt ignem, sed aquam crassam.	2020-04-20	Liber_II_Machabaeorum
1100000019	et iussit eos haurire, et afferre sibi: et sacrificia quae imposita erant, iussit sacerdos nehemias aspergi ipsa aqua: et ligna, et quae erant superposita.	2020-04-20	Liber_II_Machabaeorum
1100000020	utque hoc factum est, et tempus affuit quo sol refulsit, qui prius erat in nubilo, accensus est ignis magnus, ita ut omnes mirarentur.	2020-04-20	Liber_II_Machabaeorum
1100000021	orationem autem faciebant omnes sacerdotes, dum consummaretur sacrificium, ionatha inchoante, ceteris autem respondentibus.	2020-04-20	Liber_II_Machabaeorum
1100000022	et nehemiae erat oratio hunc habens modum: domine deus omnium creator, terribilis et fortis, iustus et misericors, qui solus est bonus rex,solus praestans, solus iustus et omnipotens et aeternus, qui liberas israel de omni malo; qui fecisti patres electos, et sanctificasti eos:accipe sacrificium pro universo populo tuo israel, et custodi partem tuam, et sanctifica.	2020-04-20	Liber_II_Machabaeorum
1100000023	congrega dispersionem nostram, libera eos qui serviunt gentibus, et contemptos et abominatos respice, ut sciant gentes quia tu es deus noster.	2020-04-20	Liber_II_Machabaeorum
1100000024	afflige opprimentes nos, et contumeliam facientes in superbia.	2020-04-20	Liber_II_Machabaeorum
1100000025	constitue populum tuum in loco sancto tuo, sicut dixit moyses.	2020-04-20	Liber_II_Machabaeorum
1100000026	sacerdotes autem psallebant hymnos usquequo consumptum esset sacrificium.	2020-04-20	Liber_II_Machabaeorum
1100000027	cum autem consumptum esset sacrificium, ex residua aqua nehemias iussit lapides maiores perfundi.	2020-04-20	Liber_II_Machabaeorum
1100000028	quod ut factum est, ex eis flamma accensa est: sed ex lumine quod refulsit ab altari, consumpta est.	2020-04-20	Liber_II_Machabaeorum
1100000029	ut vero manifestata est res, renuntiatum est regi persarum quod in loco in quo ignem absconderent hi qui translati fuerant sacerdotes, aqua apparuit, de qua nehemias, et qui cum eo erant, purificaverunt sacrificia.	2020-04-20	Liber_II_Machabaeorum
1100000030	considerans autem rex, et rem diligenter examinans, fecit ei templum, ut probaret quod factum erat:et cum probasset, sacerdotibus donavit multa bona, et alia atque alia munera: et accipiens manu sua, tribuebat eis.	2020-04-20	Liber_II_Machabaeorum
1100000031	appellavit autem nehemias hunc locum nephthar, quod interpretatur purificatio: vocatur autem apud plures nephi.	2020-04-20	Liber_II_Machabaeorum
1100000032	caput 2 invenitur autem in descriptionibus ieremiae prophetae, quod iussit eos ignem accipere qui transmigrabant, ut significatum est, et ut mandavit transmigratis.	2020-04-20	Liber_II_Machabaeorum
1100000033	et dedit illis legem, ne obliviscerentur praecepta domini, et non exerrarent mentibus, videntes simulacra aurea et argentea, et ornamenta eorum.	2020-04-20	Liber_II_Machabaeorum
1100000034	et alia huiusmodi dicens, hortabatur ne legem amoverent a corde suo.	2020-04-20	Liber_II_Machabaeorum
1100000035	erat autem in ipsa scriptura, quomodo tabernaculum et arcam iussit propheta divino responso ad se facto comitari secum, usquequo exiit in montem in quo moyses ascendit, et vidit dei haereditatem.	2020-04-20	Liber_II_Machabaeorum
1100000036	et veniens ibi ieremias, invenit locum speluncae: et tabernaculum, et arcam, et altare incensi intulit illuc, et ostium obstruxit.	2020-04-20	Liber_II_Machabaeorum
1100000037	et accesserunt quidam simul, qui sequebantur, ut notarent sibi locum: et non potuerunt invenire.	2020-04-20	Liber_II_Machabaeorum
1100000038	ut autem cognovit ieremias, culpans illos dixit: quod ignotus erit locus donec congreget deus congregationem populi, et propitius fiat:et tunc dominus ostendet haec, et apparebit maiestas domini, et nubes erit, sicut et moysi manifestabatur, et sicut cum salomon petiit ut locus sanctificaretur magno deo, manifestabat haec.	2020-04-20	Liber_II_Machabaeorum
1100000039	magnifice etenim sapientiam tractabat: et ut sapientiam habens, obtulit sacrificium dedicationis et consummationis templi.	2020-04-20	Liber_II_Machabaeorum
1100000040	sicut et moyses orabat ad dominum, et descendit ignis de caelo et consumpsit holocaustum, sic et salomon oravit, et descendit ignis de caelo et consumpsit holocaustum.	2020-04-20	Liber_II_Machabaeorum
1100000041	et dixit moyses: eo quod non sit comestum quod erat pro peccato, consumptum est.	2020-04-20	Liber_II_Machabaeorum
1100000042	similiter et salomon octo diebus celebravit dedicationem.	2020-04-20	Liber_II_Machabaeorum
1100000043	inferebantur autem in descriptionibus et commentariis nehemiae haec eadem: et ut construens bibliothecam congregavit de regionibus libros et prophetarum et david, et epistolas regum, et de donariis.	2020-04-20	Liber_II_Machabaeorum
1100000044	similiter autem et iudas ea quae deciderant per bellum quod nobis acciderat, congregavit omnia, et sunt apud nos.	2020-04-20	Liber_II_Machabaeorum
1100000045	si ergo desideratis haec, mittite qui perferant vobis.	2020-04-20	Liber_II_Machabaeorum
1100000046	acturi itaque purificationem scripsimus vobis: bene ergo facietis, si egeritis hos dies.	2020-04-20	Liber_II_Machabaeorum
1100000047	deus autem, qui liberavit populum suum, et reddidit haereditatem omnibus, et regnum, et sacerdotium, et sanctificationem,sicut promisit in lege, speramus quod cito nostri miserebitur, et congregavit de sub caelo in locum sanctum.	2020-04-20	Liber_II_Machabaeorum
1100000048	eripuit enim nos de magnis periculis, et locum purgavit.	2020-04-20	Liber_II_Machabaeorum
1100000049	de iuda vero machabaeo, et fratribus eius, et de templi magni purificatione, et de arae dedicatione,sed et de praeliis quae pertinent ad antiochum nobilem et filium eius eupatorem,et de illuminationibus quae de caelo factae sunt ad eos qui pro iudaeis fortiter fecerunt, ita ut universam regionem, cum pauci essent, vindicarent, et barbaram multitudinem fugarent,et famosissimum in toto orbe templum recuperarent, et civitatem liberarent, et leges quae abolitae erant, restituerentur, domino cum omni tranquillitate propitio facto illis.	2020-04-20	Liber_II_Machabaeorum
1100000050	itemque ab iasone cyrenaeo quinque libris comprehensa tentavimus nos uno volumine breviare.	2020-04-20	Liber_II_Machabaeorum
1100000051	considerantes enim multitudinem librorum, et difficultatem volentibus aggredi narrationes historiarum propter multitudinem rerum,curavimus volentibus quidem legere, ut esset animi oblectatio: studiosis vero, ut facilius possint memoriae commendare: omnibus autem legentibus utilitas conferatur.	2020-04-20	Liber_II_Machabaeorum
1100000052	et nobis quidem ipsis, qui hoc opus breviandi causa suscepimus, non facilem laborem, immo vero negotium plenum vigiliarum et sudoris assumpsimus.	2020-04-20	Liber_II_Machabaeorum
1100000053	sicut hi qui praeparant convivium, et quaerunt aliorum voluntati parere propter multorum gratiam, libenter laborem sustinemus.	2020-04-20	Liber_II_Machabaeorum
1100000054	veritatem quidem de singulis auctoribus concedentes, ipsi autem secundum datam formam brevitati studentes.	2020-04-20	Liber_II_Machabaeorum
1100000055	sicut enim novae domus architecto de universa structura curandum est; ei vero qui pingere curat, quae apta sunt ad ornatum exquirenda sunt: ita aestimandum est et in nobis.	2020-04-20	Liber_II_Machabaeorum
1100000056	etenim intellectum colligere, et ordinare sermonem, et curiosius partes singulas quasque disquirere, historiae congruit auctori:brevitatem vero dictionis sectari, et executiones rerum vitare, brevianti concedendum est.	2020-04-20	Liber_II_Machabaeorum
1100000057	hinc ergo narrationem incipiemus: de praefatione tantum dixisse sufficiat.  stultum etenim est ante historiam effluere, in ipsa autem historia succingi.	2020-04-20	Liber_II_Machabaeorum
1100000058	caput 3 igitur cum sancta civitas habitaretur in omni pace, leges etiam adhuc optime custodirentur, propter oniae pontificis pietatem, et animos odio habentes mala,fiebat ut et ipsi reges et principes locum summo honore dignum ducerent, et templum maximis muneribus illustrarent:ita ut seleucus asiae rex de redditibus suis praestaret omnes sumptus ad ministerium sacrificiorum pertinentes.	2020-04-20	Liber_II_Machabaeorum
1100000059	simon autem de tribu beniamin, praepositus templi constitutus, contendebat, obsistente sibi principe sacerdotum, iniquum aliquid in civitate moliri.	2020-04-20	Liber_II_Machabaeorum
1100000060	sed cum vincere oniam non posset, venit ad apollonium tharsaeae filium, qui eo tempore erat dux coelesyriae et phoenicis:et nuntiavit ei pecuniis innumerabilibus plenum esse aerarium ierosolymis, et communes copias immensas esse, quae non pertinent ad rationem sacrificiorum: esse autem possibile sub potestate regis cadere universa.	2020-04-20	Liber_II_Machabaeorum
1100000061	cumque retulisset ad regem apollonius de pecuniis quae delatae erant, illae accitum heliodorum, qui erat super negotia eius, misit, cum mandatis ut praedictam pecuniam transportaret.	2020-04-20	Liber_II_Machabaeorum
1100000062	statimque heliodorus iter est agressus, specie quidem quasi per coelesyriam et phoenicen civitates esset peragraturus, re vera autem regis propositum perfecturus.	2020-04-20	Liber_II_Machabaeorum
1100000063	sed cum venisset ierosolymam, et benigne a summo sacerdote in civitate esset exceptus, narravit de dato indicio pecuniarum, et cuius rei gratia adesset, aperuit: interrogabat autem si vere haec ita essent.	2020-04-20	Liber_II_Machabaeorum
1100000064	tunc summus sacerdos ostendit deposita esse haec, et victualia viduarum et pupillorum:quaedam vero esse hircani tobiae viri valde eminentis, in his quae detulerat impius simon: universa autem argenti talenta esse quadringenta, et auri ducenta:decipi vero eos qui credidissent loco et templo quod per universum mundum honoratur pro sui veneratione et sanctitate, omnino impossibile esse.	2020-04-20	Liber_II_Machabaeorum
1100000065	at ille pro his quae habebat in mandatis a rege, dicebat omni genere regi ea esse deferenda.	2020-04-20	Liber_II_Machabaeorum
1100000066	constituta autem die, intrabat de his heliodorus ordinaturus.  non modica vero per universam civitatem erat trepidatio.	2020-04-20	Liber_II_Machabaeorum
1100000067	sacerdotes autem ante altare cum stolis sacerdotalibus iactaverunt se, et invocabant de caelo eum qui de depositis legem posuit, ut his qui deposuerant ea salva custodiret.	2020-04-20	Liber_II_Machabaeorum
1100000068	iam vero qui videbat summi sacerdotis vultum, mente vulnerabatur: facies enim et color immutatus declarabat internum animi dolorem:circumfusa enim erat moestitia quaedam viro, et horror corporis, per quem manifestus aspicientibus dolor cordis eius efficiebatur.	2020-04-20	Liber_II_Machabaeorum
1100000069	alii etiam gregatim de domibus confluebant, publica supplicatione obsecrantes, pro eo quod in contemptum locus esset venturus.	2020-04-20	Liber_II_Machabaeorum
1100000070	accinctaeque mulieres ciliciis pectus, per plateas confluebant: sed et virgines quae conclusae erant, procurrebant ad oniam, aliae autem ad muros, quaedam vero per fenestras aspiciebant:universae autem protendentes manus in caelum, deprecabantur:erat enim misera commistae multitudinis, et magni sacerdotis in agone constituti exspectatio.	2020-04-20	Liber_II_Machabaeorum
1100000071	et hi quidem invocabant omnipotentem deum, ut credita sibi his qui crediderant, cum omni integritate conservarentur.	2020-04-20	Liber_II_Machabaeorum
1100000072	heliodorus autem, quod decreverat, perficiebat eodem loco ipse cum satellitibus circa aerarium praesens.	2020-04-20	Liber_II_Machabaeorum
1100000073	sed spiritus omnipotentis dei magnam fecit suae ostensionis evidentiam, ita ut omnes qui ausi fuerant parere ei, ruentes dei virtute, in dissolutionem et formidinem converterentur.	2020-04-20	Liber_II_Machabaeorum
1100000074	apparuit enim illis quidam equus terribilem habens sessorem, optimis operimentis adornatus: isque cum impetu heliodoro priores calces elisit: qui autem ei sedebat, videbatur arma habere aurea.	2020-04-20	Liber_II_Machabaeorum
1100000075	alii etiam apparuerunt duo iuvenes virtute decori, optimi gloria, speciosique amictu: qui circumsteterunt eum, et ex utraque parte flagellabant, sine intermissione multis plagis verberantes.	2020-04-20	Liber_II_Machabaeorum
1100000076	subito autem heliodorus concidit in terram, eumque multa caligine circumfusum rapuerunt, atque in sella gestatoria positum eiecerunt.	2020-04-20	Liber_II_Machabaeorum
1100000077	et is, qui cum multis cursoribus et satellitibus praedictum ingressus est aerarium, portabatur nullo sibi auxilium ferente, manifesta dei cognita virtute:et ille quidem per divinam virtutem iacebat mutus, atque omni spe et salute privatus.	2020-04-20	Liber_II_Machabaeorum
1100000078	hi autem dominum benedicebant, quia magnificabat locum suum: et templum, quod paulo ante timore ac tumultu erat plenum, apparente omnipotente domino, gaudio et laetitia impletum est.	2020-04-20	Liber_II_Machabaeorum
1100000079	tunc vero ex amicis heliodori quidam rogabant confestim oniam, ut invocaret altissimum ut vitam donaret ei qui in supremo spiritu erat constitutus.	2020-04-20	Liber_II_Machabaeorum
1100000080	considerans autem summus sacerdos ne forte rex suspicaretur malitiam aliquam ex iudaeis circa heliodorum consummatum, obtulit pro salute viri hostiam salutarem.	2020-04-20	Liber_II_Machabaeorum
1100000081	cumque summus sacerdos exoraret, iidem iuvenes eisdem vestibus amicti astantes heliodoro, dixerunt: oniae sacerdoti gratias age: nam propter eum dominus tibi vitam donavit.	2020-04-20	Liber_II_Machabaeorum
1100000082	tu autem a deo flagellatus, nuntia omnibus magnalia dei, et potestatem.  et his dictis, non comparuerunt.	2020-04-20	Liber_II_Machabaeorum
1100000083	heliodorus autem, hostia deo oblata, et votis magnis promissis ei qui vivere illi concessit, et oniae gratias agens, recepto exercitu, repedabat ad regem.	2020-04-20	Liber_II_Machabaeorum
1100000084	testabatur autem omnibus ea quae sub oculis suis viderat opera magni dei.	2020-04-20	Liber_II_Machabaeorum
1100000085	cum autem rex interrogasset heliodorum, quis esset aptus adhuc semel ierosolymam mitti, ait:si quem habes hostem, aut regni tui insidiatorem, mitte illuc, et flagellatum eum recipies, si tamen evaserit: eo quod in loco sit vere dei quaedam virtus.	2020-04-20	Liber_II_Machabaeorum
1100000086	nam ipse, qui habet in caelis habitationem, visitator et adiutor est loci illius, et venientes ad malefaciendum percutit ac perdit.	2020-04-20	Liber_II_Machabaeorum
1100000087	igitur de heliodoro et aerarii custodia ita res se habet.	2020-04-20	Liber_II_Machabaeorum
1100000088	caput 4 simon autem praedictus, pecuniarum et patriae delator, male loquebatur de onia, tamquam ipse heliodorum instigasset ad haec, et ipse fuisset incentor malorum:provisoremque civitatis, ac defensorem gentis suae, et aemulatorem legis dei, audebat insidiatorem regni dicere.	2020-04-20	Liber_II_Machabaeorum
1100000089	sed cum inimicitiae in tantum procederent ut etiam per quosdam simonis necessarios homicidia fierent,considerans onias periculum contentionis, et apollonium insanire, utpote ducem coelesyriae et phoenicis, ad augendam malitiam simonis ad regem se contulit,non ut civium accusator, sed communem utilitatem apud semetipsum universae multitudinis considerans.	2020-04-20	Liber_II_Machabaeorum
1100000090	videbat enim sine regali providentia impossibile esse pacem rebus dari, nec simonem posse cessare a stultitia sua.	2020-04-20	Liber_II_Machabaeorum
1100000091	sed post seleuci vitae excessum, cum suscepisset regnum antiochus, qui nobilis appellabatur, ambiebat iason frater oniae summum sacerdotium:adito rege, promittens ei argenti talenta trecenta sexaginta, et ex redditibus aliis talenta octoginta,super haec promittebat et alia centum quinquaginta, si potestati eius concederetur, gymnasium et ephebiam sibi constituere, et eos qui in ierosolymis erant, antiochenos scribere.	2020-04-20	Liber_II_Machabaeorum
1100000092	quod cum rex annuisset, et obtinuisset principatum, statim ad gentilem ritum contribules suos transferre coepit,et amotis his quae humanitatis causa iudaeis a regibus fuerant constituta per ioannem patrem eupolemi, qui apud romanos de amicitia et societate functus est legatione legitima, civium iura destituens, prava instituta sanciebat.	2020-04-20	Liber_II_Machabaeorum
1100000093	etenim ausus est sub ipsa arce gymnasium constituere, et optimos quosque epheborum in lupanaribus ponere.	2020-04-20	Liber_II_Machabaeorum
1100000094	erat autem hoc non initium, sed incrementum quoddam, et profectus gentilis et alienigenae conversationis, propter impii et non sacerdotis iasonis nefarium, et inauditum scelus:ita ut sacerdotes iam non circa altaris officia dediti essent, sed contempto templo et sacrificiis neglectis, festinarent participes fieri palaestrae et praebitionis eius iniustae, et in exercitiis disci.	2020-04-20	Liber_II_Machabaeorum
1100000095	et patrios quidem honores nihil habentes, graecas glorias optimas arbitrabantur:quarum gratia periculosa eos contentio habebat, et eorum instituta aemulabantur, ac per omnia his consimiles esse cupiebant, quos hoste et peremptores habuerant.	2020-04-20	Liber_II_Machabaeorum
1100000096	in leges enim divinas impie agere impune non cedit: sed hoc tempus sequens declarabit.	2020-04-20	Liber_II_Machabaeorum
1100000097	cum autem quinquennalis agon tyri celebraretur, et rex praesens esset,misit iason facinorosus ab ierosolymis viros peccatores, portantes argenti didrachmas trecentas in sacrificum herculis: quas postulaverunt hi qui asportaverant ne in sacrificiis erogarentur, quia non oporteret, sed in alios sumptus eas deputari.	2020-04-20	Liber_II_Machabaeorum
1100000098	sed hae oblatae sunt quidem ab eo qui miserat in sacrificium herculis: propter praesentes autem datae sunt in fabricam navium triremium.	2020-04-20	Liber_II_Machabaeorum
1100000099	misso autem in aegyptum apollonio mnesthei filio propter primates ptolemaei philometoris regis, cum cognovisset antiochus alienum se a negotiis regni effectum, propriis utilitatibus consulens, profectus inde venit ioppen, et inde ierosolymam.	2020-04-20	Liber_II_Machabaeorum
1100000100	et magnifice ab iasone et civitate susceptus, cum facularum luminibus et laudibus ingressus est: et inde in phoenicen exercitum convertit.	2020-04-20	Liber_II_Machabaeorum
1100000101	et post triennii tempus, misit iason menelaum supradicti simonis fratrem portantem pecunias regi, et de negotiis necessariis responsa perlaturum.	2020-04-20	Liber_II_Machabaeorum
1100000102	at ille commendatus regi, cum magnificasset faciem potestatis eius, in semetipsum retorsit summum sacerdotium, superponens iasoni talenta argenti trecenta.	2020-04-20	Liber_II_Machabaeorum
1100000103	acceptisque a rege mandatis, venit, nihil quidem habens dignum sacerdotio: animos vero crudelis tyranni, et ferae beluae iram gerens.	2020-04-20	Liber_II_Machabaeorum
1100000104	et iason quidem, qui proprium fratrem captivaverat, ipse deceptus profugus in ammanitem expulsus est regionem.	2020-04-20	Liber_II_Machabaeorum
1100000105	menelaus autem principatum quidem obtinuit: de pecuniis vero regi promissis, nihil agebat, cum exactionem faceret sostratus, qui arci erat praepositus,nam ad hunc exactio vectigalium pertinebant: quam ob causam utrique ad regem sunt evocati.	2020-04-20	Liber_II_Machabaeorum
1100000106	et menelaus amotus est a sacerdotio, succedente lysimacho fratre suo: sostratus autem praelatus est cypriis.	2020-04-20	Liber_II_Machabaeorum
1100000107	et cum haec agerentur, contigit tharsenses et mallotas seditionem movere, eo quod antiochidi regis concubinae dono essent dati.	2020-04-20	Liber_II_Machabaeorum
1100000108	festinanter itaque rex venit sedare illos, relicto suffecto uno ex comitibus suis andronico.	2020-04-20	Liber_II_Machabaeorum
1100000109	ratus autem menelaus accepisse se tempus opportunum, aurea quaedam vasa e templo furatus donavit andronico, et alia vendiderat tyri, et per vicinas civitates.	2020-04-20	Liber_II_Machabaeorum
1100000110	quod cum certissime cognovisset onias, arguebat eum, ipse in loco tuto se continens antiochiae secus daphnem.	2020-04-20	Liber_II_Machabaeorum
1100000111	unde menelaus accedens ad andronicum, rogabat ut oniam interficeret.  qui cum venisset ad oniam, et datis dextris cum iureiurando (quamvis esset ei suspectus) suasisset de asylo procedere, statim eum peremit, non veritus iustitiam.	2020-04-20	Liber_II_Machabaeorum
1100000112	ob quam causam non solum iudaei, sed aliae quoque nationes indignabantur, et moleste ferebant de nece tanti viri iniusta.	2020-04-20	Liber_II_Machabaeorum
1100000113	sed regressum regem de ciliciae locis adierunt iudaei apud antiochiam, simul et graeci, conquerentes de iniqua nece oniae.	2020-04-20	Liber_II_Machabaeorum
1100000114	contristatus itaque animo antiochus propter oniam, et flexus ad misericordiam, lacrimas fudit, recordatus defuncti sobrietatem et modestiam:accensisque animis andronicum purpura exutum, per totam civitatem iubet circumduci: et in eodem loco in quo in oniam impietatem commiserat, sacrilegum vita privari, domino illi condignam retribuente poenam.	2020-04-20	Liber_II_Machabaeorum
1100000115	multis autem sacrilegiis in templo a lysimacho commissis menelai consilio, et divulgata fama, congregata est multitudo adversum lysimachum multo iam auro exportato.	2020-04-20	Liber_II_Machabaeorum
1100000116	turbis autem insurgentibus, et animis ira repletis, lysimachus armatis fere tribus millibus iniquis manibus uti coepit, duce quodam tyranno, aetate pariter et dementia provecto.	2020-04-20	Liber_II_Machabaeorum
1100000117	sed ut intellexerunt conatum lysimachi, alii lapides, alii fustes validos arripuere: quidam vero cinerem in lysimachum iecere.	2020-04-20	Liber_II_Machabaeorum
1100000118	et multi quidem vulnerati, quidam autem et prostrati, omnes vero in fugam conversi sunt: ipsum etiam sacrilegum secus aerarium interfecerunt.	2020-04-20	Liber_II_Machabaeorum
1100000119	de his ergo coepit iudicium adversus menelaum agitari.	2020-04-20	Liber_II_Machabaeorum
1100000120	et cum venisset rex tyrum, ad ipsum negotium detulerunt missi tres viri a senioribus.	2020-04-20	Liber_II_Machabaeorum
1100000121	et cum superaretur menelaus, promisit ptolemaeo multas pecunias dare ad suadendum regi.	2020-04-20	Liber_II_Machabaeorum
1100000122	itaque ptolemaeus in quodam atrio positum quasi refrigerandi gratia regem adiit, et deduxit a sententia:et menelaum quidem universae malitiae reum criminibus absolvit: miseros autem qui, etiamsi apud scythas causam dixissent, innocentes iudicarentur, hos morte damnavit.	2020-04-20	Liber_II_Machabaeorum
1100000123	cito ergo iniustam poenam dederunt, qui pro civitate, et populo, et sacris vasis causam prosecuti sunt.	2020-04-20	Liber_II_Machabaeorum
1100000124	quam ob rem tyrii quoque indignati, erga sepulturam eorum liberalissimi extiterunt.	2020-04-20	Liber_II_Machabaeorum
1100000125	menelaus autem, propter eorum qui in potentia erant avaritiam, permanebat in potestate, crescens in malitia ad insidias civium.	2020-04-20	Liber_II_Machabaeorum
1100000126	caput 5 eodem tempore, antiochus secundam profectionem paravit in aegyptum.	2020-04-20	Liber_II_Machabaeorum
1100000127	contigit autem per universam ierosolymorum civitatem videri diebus quadraginta per aera equites discurrentes, auratas stolas habentes et hastis, quasi cohortes armatos:et cursus equorum per ordines digestos, et congressiones fieri cominus, et scutorum motus, et galeatorum multitudinem gladiis districtis, et telorum iactus, et aureorum armorum splendorem, omnisque generis loricarum.	2020-04-20	Liber_II_Machabaeorum
1100000128	quapropter omnes rogabant in bonum monstra converti.	2020-04-20	Liber_II_Machabaeorum
1100000129	sed cum falsus rumor exisset, tamquam vita excessisset antiochus, assumptis iason non minus mille viris, repente agressus est civitatem: et civibus ad murum convolantibus ad ultimum apprehensa civitate, menelaus fugit in arcem:iason vero non parcebat in caede civibus suis, nec cogitabat prosperitatem adversum cognatos malum esse maximum, arbitrans hostium et non civium se trophaea capturum.	2020-04-20	Liber_II_Machabaeorum
1100000130	et principatum quidem non obtinuit, finem vero insidiarum suarum confusionem accepit, et profugus iterum abiit in ammanitem.	2020-04-20	Liber_II_Machabaeorum
1100000131	ad ultimum, in exitium sui conclusus ab areta arabum tyranno fugiens de civitate in civitatem, omnibus odiosus, ut refuga legum et execrabilis, ut patriae et civium hostis, in aegyptum extrusus est:et qui multos de patria sua expulerat, peregre periit, lacedaemonas profectus, quasi pro cognatione ibi refugium habiturus:et qui insepultos multos abiecerat, ipse et illamentatus et insepultus abiicitur, sepultura neque peregrina usus, neque patrio sepulchro participans.	2020-04-20	Liber_II_Machabaeorum
1100000132	his itaque gestis, suspicatus est rex societatem deserturos iudaeos: et ob hoc profectus ex aegypto efferatis animis, civitatem quidem armis cepit.	2020-04-20	Liber_II_Machabaeorum
1100000133	iussit autem militibus interficere, nec parcere occursantibus, et per domos ascendentes trucidare.	2020-04-20	Liber_II_Machabaeorum
1100000134	fiebant ergo caedes iuvenum ac seniorum, et mulierum et natorum exterminia, virginumque et parvulorum neces.	2020-04-20	Liber_II_Machabaeorum
1100000135	erant autem toto triduo octoginta millia interfecti, quadraginta millia vincti, non minus autem venundati.	2020-04-20	Liber_II_Machabaeorum
1100000136	sed nec ista sufficiunt: ausus est etiam intrare templum universa terra sanctius, menelao ductore, qui legum et patriae fuit proditor:et scelestis manibus sumens sancta vasa, quae ab aliis regibus et civitatibus erant posita ad ornatum loci, et gloriam, contrectabat indigne, et contaminabat.	2020-04-20	Liber_II_Machabaeorum
1100000137	ita alienatus mente antiochus, non considerabat quod propter peccata habitantium civitatem, modicum deus fuerat iratus: propter quod et accidit circa locum despectio:alioquin nisi contigisset eos multis peccatis esse involutos, sicut heliodorus, qui missus est a seleuco rege ad expoliandum aerarium, etiam hic statim adveniens flagellatus, et repulsus utique fuisset ab audacia.	2020-04-20	Liber_II_Machabaeorum
1100000138	verum non propter locum, gentem: sed propter gentem, locum deus elegit.	2020-04-20	Liber_II_Machabaeorum
1100000139	ideoque et ipse locus particeps factus est populi malorum: postea autem fiet socius bonorum, et qui derelictus in ira dei omnipotentis est, iterum in magni domini reconciliatione cum summa gloria exaltabitur.	2020-04-20	Liber_II_Machabaeorum
1100000140	igitur antiochus mille et octingentis ablatis de templo talentis, velociter antiochiam regressus est, existimans se prae superbia terram ad navigandum, pelagus vero ad iter agendum deducturum propter mentis elationem.	2020-04-20	Liber_II_Machabaeorum
1100000141	reliquit autem et praepositos ad affligendam gentem: ierosolymis quidem philippum genere phrygem, moribus crudeliorem eo ipso a quo constitutus est:in garizim autem andronicum et menelaum, qui gravius quam ceteri imminebant civibus.	2020-04-20	Liber_II_Machabaeorum
1100000142	cumque appositus esset contra iudaeos, misit odiosum principem apollonium cum exercitu viginti et duobus millibus, praecipiens ei omnes perfectae aetatis interficere, mulieres ac iuvenes vendere.	2020-04-20	Liber_II_Machabaeorum
1100000143	qui cum venisset ierosolymam, pacem simulans, quievit usque ad diem sanctum sabbati: et tunc feriatis iudaeis arma capere suis praecepit.	2020-04-20	Liber_II_Machabaeorum
1100000144	omnesque qui ad spectaculum processerant, trucidavit: et civitatem cum armatis discurrens, ingentem multitudinem peremit.	2020-04-20	Liber_II_Machabaeorum
1100000145	iudas autem machabaeus, qui decimus fuerat, secesserat in desertum locum, ibique inter feras vitam in montibus cum suis agebat: et foeni cibo vescentes, demorabantur, ne participes essent coinquinationis.	2020-04-20	Liber_II_Machabaeorum
1100000146	caput 6 sed non post multum temporis, misit rex senem quemdam antiochenum, qui compelleret iudaeos ut se transferrent a patriis et dei legibus:contaminare etiam quod in ierosolymis erat templum, et cognominare iovis olympii: et in garizim, prout erant hi qui locum inhabitabant, iovis hospitalis.	2020-04-20	Liber_II_Machabaeorum
1100000147	pessima autem et universis gravis erat malorum incursio:nam templum luxuria et comessationibus gentium erat plenum, et scortantium cum meretricibus: sacratisque aedibus mulieres se ultro ingerebant, intro ferentes ea quae non licebat.	2020-04-20	Liber_II_Machabaeorum
1100000148	altare etiam plenum erat illicitis, quae legibus prohibebantur.	2020-04-20	Liber_II_Machabaeorum
1100000149	neque autem sabbata custodiebantur, neque dies solemnes patrii servabantur, nec simpliciter iudaeum se esse quisquam confitebatur.	2020-04-20	Liber_II_Machabaeorum
1100000150	ducebantur autem cum amara necessitate in die natalis regis ad sacrificia: et cum liberi sacra celebrarentur, cogebantur hedera coronati libero circuire.	2020-04-20	Liber_II_Machabaeorum
1100000151	decretum autem exiit in proximas gentilium civitates, suggerentibus ptolemaeis, ut pari modo et ipsi adversus iudaeos agerent, ut sacrificarent:eos autem qui nollent transire ad instituta gentium, interficerent: erat ergo videre miseriam.	2020-04-20	Liber_II_Machabaeorum
1100000152	duae enim mulieres delatae sunt natos suos circumcidisse: quas, infantibus ad ubera suspensis, cum publice per civitatem circumduxissent, per muros praecipitaverunt.	2020-04-20	Liber_II_Machabaeorum
1100000153	alii vero, ad proximas coeuntes speluncas, et latenter sabbati diem celebrantes, cum indicati essent philippo, flammis succensi sunt, eo quod verebantur propter religionem et observantiam manu sibimet auxilium ferre.	2020-04-20	Liber_II_Machabaeorum
1100000154	obsecro autem eos qui hunc librum lecturi sunt, ne abhorrescant propter adversos casus: sed reputent ea quae acciderunt, non ad interitum, sed ad correptionem esse generis nostri.	2020-04-20	Liber_II_Machabaeorum
1100000155	etenim multo tempore non sinere peccatoribus ex sententia agere, sed statim ultiones adhibere, magni beneficii est indicium.	2020-04-20	Liber_II_Machabaeorum
1100000156	non enim, sicut in aliis nationibus, dominus patienter exspectat, ut eas cum iudicii dies advenerit, in plenitudine peccatorum puniat:ita et in nobis statuit ut, peccatis nostris in finem devolutis, ita demum in nos vindicet.	2020-04-20	Liber_II_Machabaeorum
1100000157	propter quod numquam quidem a nobis misericordiam suam amovet: corripiens vero in adversis, populum suum non dereliquit.	2020-04-20	Liber_II_Machabaeorum
1100000158	sed haec nobis ad commonitionem legentium dicta sint paucis.  iam enim veniendum est ad narrationem.	2020-04-20	Liber_II_Machabaeorum
1100000159	igitur eleazarus, unus de primoribus scribarum, vir aetate provectus, et vultu decorus, aperto ore hians compellebatur carnem porcinam manducare.	2020-04-20	Liber_II_Machabaeorum
1100000160	at ille gloriosissimam mortem magis quam odibilem vitam complectens, voluntarie praeibat ad supplicium.	2020-04-20	Liber_II_Machabaeorum
1100000161	intuens autem quemadmodum oporteret accedere, patienter sustinens, destinavit non admittere illicita propter vitae amorem.	2020-04-20	Liber_II_Machabaeorum
1100000162	hi autem qui astabant, iniqua miseratione commoti propter antiquam viri amicitiam, tollentes eum secreto rogabant afferri carnes quibus vesci ei licebat, ut simularetur manducasse sicut rex imperaverat de sacrificii carnibus,ut hoc facto, a morte liberaretur: et propter veterem viri amicitiam, hanc in eo faciebant humanitatem.	2020-04-20	Liber_II_Machabaeorum
1100000163	at ille cogitare coepit aetatis ac senectutis suae eminentiam dignam, et ingenitae nobilitatis canitiem, atque a puero optimae conversationis actus: et secundum sanctae et a deo conditae legis constituta, respondit cito, dicens praemitti se velle in infernum.	2020-04-20	Liber_II_Machabaeorum
1100000164	non enim aetati nostrae dignum est, inquit, fingere: ut multi adolescentium, arbitrantes eleazarum nonaginta annorum transisse ad vitam alienigenarum,et ipsi propter meam simulationem, et propter modicum corruptibilis vitae tempus decipiantur, et per hoc maculam atque execrationem meae senectuti conquiram.	2020-04-20	Liber_II_Machabaeorum
1100000165	nam etsi in praesenti tempore suppliciis hominum eripiar, sed manum omnipotentis nec vivus, nec defunctus, effugiam.	2020-04-20	Liber_II_Machabaeorum
1100000166	quam ob rem fortiter vita excedendo, senectute quidem dignus apparebo:adolescentibus autem exemplum forte relinquam, si prompto animo ac fortiter pro gravissimis ac sanctissimis legibus honesta morte perfungar.  his dictis, confestim ad supplicium trahebatur.	2020-04-20	Liber_II_Machabaeorum
1100000167	hi autem qui eum ducebant, et paulo ante fuerant mitiores, in iram conversi sunt propter sermones ab eo dictos, quos illi per arrogantiam prolatos arbitrabantur.	2020-04-20	Liber_II_Machabaeorum
1100000168	sed cum plagis perimeretur, ingemuit, et dixit: domine, qui habes sanctam scientiam, manifeste tu scis quia cum a morte possem liberari, duros corporis sustineo dolores: secundum animam vero propter timorem tuum libenter haec patior.	2020-04-20	Liber_II_Machabaeorum
1100000169	et iste quidem hoc modo vita decessit, non solum iuvenibus, sed et universae genti memoriam mortis suae ad exemplum virtutis et fortitudinis derelinquens.	2020-04-20	Liber_II_Machabaeorum
1100000170	caput 7 contigit autem et septem fratres una cum matre sua apprehensos compelli a rege edere contra fas carnes porcinas, flagris et taureis cruciatos.	2020-04-20	Liber_II_Machabaeorum
1100000171	unus autem ex illis, qui erat primus, sic ait: quid quaeris, et quid vis discere a nobis?  parati sumus mori, magis quam patrias dei leges praevaricari.	2020-04-20	Liber_II_Machabaeorum
1100000172	iratus itaque rex, iussit sartagines et ollas aeneas succendi: quibus statim succensis,iussit ei qui prior fuerat locutus amputari linguam, et cute capitis abstracta, summas quoque manus et pedes ei praescindi, ceteris eius fratribus et matre inspicientibus.	2020-04-20	Liber_II_Machabaeorum
1100000173	et cum iam per omnia inutilis factus esset, iussit ignem admoveri, et adhuc spirantem torreri in sartagine: in qua cum diu cruciaretur, ceteri una cum matre invicem se hortabantur mori fortiter,dicentes: dominus deus aspiciet veritatem, et consolabitur in nobis, quemadmodum in protestatione cantici declaravit moyses: et in servis suis consolabitur.	2020-04-20	Liber_II_Machabaeorum
1100000174	mortuo itaque illo primo hoc modo, sequentem deducebant ad illudendum: et cute capitis eius cum capillis abstracta, interrogabant si manducaret, priusquam toto corpore per membra singula puniretur.	2020-04-20	Liber_II_Machabaeorum
1100000175	at ille respondens patria voce, dixit: non faciam.  propter quod et iste, sequenti loco, primi tormenta suscepit:et in ultimo spiritu constitutus, sic ait: tu quidem scelestissime in praesenti vita nos perdis: sed rex mundi defunctos nos pro suis legibus in aeternae vitae resurrectione suscitabit.	2020-04-20	Liber_II_Machabaeorum
1100000176	post hunc tertius illuditur, et linguam postulatus cito protulit, et manus constanter extendit:et cum fiducia ait: e caelo ista possideo, sed propter dei leges nunc haec ipsa despicio, quoniam ab ipso me ea recepturum spero:ita ut rex, et qui cum ipso erant, mirarentur adolescentis animum, quod tamquam nihilum duceret cruciatus.	2020-04-20	Liber_II_Machabaeorum
1100000177	et hoc ita defuncto, quartum vexabant similiter torquentes.	2020-04-20	Liber_II_Machabaeorum
1100000178	et cum iam esset ad mortem, sic ait: potius est ab hominibus morti datos spem exspectare a deo, iterum ab ipso resuscitandos: tibi enim resurrectio ad vitam non erit.	2020-04-20	Liber_II_Machabaeorum
1100000179	et cum admovissent quintum, vexabant eum.  at ille respiciens in eum,dixit: potestatem inter homines habens, cum sis corruptibilis, facis quod vis: noli autem putare genus nostrum a deo esse derelictum:tu autem patienter sustine, et videbis magnam potestatem ipsius, qualiter te et semen tuum torquebit.	2020-04-20	Liber_II_Machabaeorum
1100000180	post hunc ducebant sextum, et is, mori incipiens, sic ait: noli frustra errare: nos enim propter nosmetipsos haec patimur, peccantes in deum nostrum, et digna admiratione facta sunt in nobis:tu autem ne existimes tibi impune futurum, quod contra deum pugnare tentaveris.	2020-04-20	Liber_II_Machabaeorum
1100000181	supra modum autem mater mirabilis, et bonorum memoria digna, quae pereuntes septem filios sub unius diei tempore conspiciens, bono animo ferebat propter spem quam in deum habebat:singulos illorum hortabatur voce patria fortiter, repleta sapientia: et, femineae cogitationi masculinum animum inserens,dixit ad eos: nescio qualiter in utero meo apparuistis, neque enim ego spiritum et animam donavi vobis et vitam, et singulorum membra non ego ipsa compegi:sed enim mundi creator, qui formavit hominis nativitatem, quique omnium invenit originem, et spiritum vobis iterum cum misericordia reddet et vitam, sicut nunc vosmetipsos despicitis propter leges eius.	2020-04-20	Liber_II_Machabaeorum
1100000182	antiochus autem, contemni se arbitratus, simul et exprobrantis voce despecta, cum adhuc adolescentior superesset, non solum verbis hortabatur, sed et cum iuramento affirmabat se divitem et beatum facturum, et translatum a patriis legibus amicum habiturum, et res necessarias ei praebiturum.	2020-04-20	Liber_II_Machabaeorum
1100000183	sed ad haec cum adolescens nequaquam inclinaretur, vocavit rex matrem, et suadebat ei ut adolescenti fieret in salutem.	2020-04-20	Liber_II_Machabaeorum
1100000184	cum autem multis eam verbis esset hortatus, promisit suasurum se filio suo.	2020-04-20	Liber_II_Machabaeorum
1100000185	itaque inclinata ad illum, irridens crudelem tyrannum, ait patria voce: fili mi, miserere mei, quae te in utero novem mensibus portavi, et lac triennio dedi et alui, et in aetatem istam perduxi.	2020-04-20	Liber_II_Machabaeorum
1100000186	peto, nate, ut aspicias ad caelum et terram, et ad omnia quae in eis sunt, et intelligas quia ex nihilo fecit illa deus, et hominum genus:ita fiet, ut non timeas carnificem istum, sed dignus fratribus tuis effectus particeps, suscipe mortem, ut in illa miseratione cum fratribus tuis te recipiam.	2020-04-20	Liber_II_Machabaeorum
1100000187	cum haec illa adhuc diceret, ait adolescens: quem sustinetis?  non obedio praecepto regis, sed praecepto legis, quae data est nobis per moysen.	2020-04-20	Liber_II_Machabaeorum
1100000188	tu vero, qui inventor omnis malitiae factus es in hebraeos, non effugies manum dei.	2020-04-20	Liber_II_Machabaeorum
1100000189	nos enim pro peccatis nostris haec patimur.	2020-04-20	Liber_II_Machabaeorum
1100000190	et si nobis propter increpationem et correptionem dominus deus noster modicum iratus est: sed iterum reconciliabitur servis suis.	2020-04-20	Liber_II_Machabaeorum
1100000191	tu autem, o sceleste, et omnium hominum flagitiosissime, noli frustra extolli vanis spebus in servos eius inflammatus:nondum enim omnipotentis dei, et omnia inspicientis, iudicium effugisti.	2020-04-20	Liber_II_Machabaeorum
1100000192	nam fratres mei, modico nunc dolore sustentato, sub testamento aeternae vitae effecti sunt: tu vero iudicio dei iustas superbiae tuae poenas exsolves.	2020-04-20	Liber_II_Machabaeorum
1100000193	ego autem, sicut fratres mei, animam et corpus meum trado pro patriis legibus, invocans deum maturius genti nostrae propitium fieri, teque cum tormentis et verberibus confiteri quod ipse est deus solus.	2020-04-20	Liber_II_Machabaeorum
1100000194	in me vero et in fratribus meis desinet omnipotentis ira, quae super omne genus nostrum iuste superducta est.	2020-04-20	Liber_II_Machabaeorum
1100000195	tunc rex accensus ira in hunc, super omnes crudelius desaevit, indigne ferens se derisum.	2020-04-20	Liber_II_Machabaeorum
1100000196	et hic itaque mundus obiit, per omnia in domino confidens.	2020-04-20	Liber_II_Machabaeorum
1100000197	novissime autem post filios, et mater consumpta est.	2020-04-20	Liber_II_Machabaeorum
1100000198	igitur de sacrificiis et de nimiis crudelitatibus satis dictum est.	2020-04-20	Liber_II_Machabaeorum
1100000199	caput 8 iudas vero machabaeus, et qui cum illo erant, introibant latenter in castella: et convocantes cognatos et amicos, et eos qui permanserunt in iudaismo assumentes, eduxerunt ad se sex millia virorum.	2020-04-20	Liber_II_Machabaeorum
1100000200	et invocabant dominum, ut respiceret in populum qui ab omnibus calcabatur, et misereretur templo quod contaminabatur ab impiis:misereretur etiam exterminio civitatis, quae esset illico complananda, et vocem sanguinis ad se clamantis audiret:memoraretur quoque iniquissimas mortes parvulorum innocentum, et blasphemias nomini suo illatas, et indignaretur super his.	2020-04-20	Liber_II_Machabaeorum
1100000201	at machabaeus, congregata multitudine, intolerabilis gentibus efficiebatur: ira enim domini in misericordiam conversa est.	2020-04-20	Liber_II_Machabaeorum
1100000202	et superveniens castellis et civitatibus improvisus, succendebat eas: et opportuna loca occupans, non paucas hostium strages dabat:maxime autem noctibus ad huiuscemodi excursus ferebatur, et fama virtutis eius ubique diffundebatur.	2020-04-20	Liber_II_Machabaeorum
1100000203	videns autem philippus paulatim virum ad profectum venire, ac frequentius res ei cedere propere, ad ptolemaeum ducem coelesyriae et phoenicis scripsit ut auxilium ferret regis negotiis.	2020-04-20	Liber_II_Machabaeorum
1100000204	at ille velociter misit nicanorem patrocli de primoribus amicum, datis ei de permistis gentibus, armatis non minus viginti millibus, ut universum iudaeorum genus deleret, adiuncto ei gorgia viro militari, et in bellicis rebus experientissimo.	2020-04-20	Liber_II_Machabaeorum
1100000205	constituit autem nicanor, ut regi tributum, quod romanis erat dandum, duo millia talentorum de captivitate iudaeorum suppleret:statimque ad maritimas civitates misit, convocans ad coemptionem iudaicorum mancipiorum, promittens se nonaginta mancipia talento distracturum, non respiciens ad vindictam quae eum ab omnipotente esset consecutura.	2020-04-20	Liber_II_Machabaeorum
1100000206	iudas autem ubi comperit, indicavit his qui secum erant iudaeis nicanoris adventum.	2020-04-20	Liber_II_Machabaeorum
1100000207	ex quibus quidam formidantes, et non credentes dei iustitiae, in fugam vertebantur:alii vero si quid eis supererat vendebant, simulque dominum deprecabantur ut eriperet eos ab impio nicanore, qui eos priusquam cominus veniret, vendiderat:etsi non propter eos, propter testamentum tamen quod erat ad patres eorum, et propter invocationem sancti et magnifici nominis eius super ipsos.	2020-04-20	Liber_II_Machabaeorum
1100000208	convocatis autem machabaeus septem millibus qui cum ipso erant, rogabat ne hostibus reconciliarentur, neque metuerent inique venientium adversum se hostium multitudinem: sed fortiter contenderent,ante oculos habentes contumeliam quae loco sancto ab his iniuste esset illata, itemque et ludibrio habitae civitatis iniuriam, adhuc etiam veterum instituta convulsa.	2020-04-20	Liber_II_Machabaeorum
1100000209	nam illi quidem armis confidunt, ait, simul et audacia: nos autem in omnipotente domino, qui potest et venientes adversum nos, et universum mundum, uno nutu delere, confidimus.	2020-04-20	Liber_II_Machabaeorum
1100000210	admonuit autem eos et de auxiliis dei, quae facta sunt erga parentes: et quod sub sennacherib centum octoginta quinque millia perierunt:et de praelio quod eis adversus galatas fuit in babylonia, ut omnes, ubi ad rem ventum est, macedonibus sociis haesitantibus, ipsi sex millia soli peremerunt centum viginti millia, propter auxilium illis datum de caelo, et beneficia pro his plurima consecuti sunt.	2020-04-20	Liber_II_Machabaeorum
1100000211	his verbis constantes effecti sunt, et pro legibus et patria mori parati.	2020-04-20	Liber_II_Machabaeorum
1100000212	constituit itaque fratres suos duces utrique ordini, simonem, et iosephum, et ionathan, subiectis unicuique millenis et quingentenis.	2020-04-20	Liber_II_Machabaeorum
1100000213	ad hoc etiam ab esdra lecto illis sancto libro, et dato signo adiutorii dei, in prima acie ipse dux commisit cum nicanore.	2020-04-20	Liber_II_Machabaeorum
1100000214	et facto sibi adiutore omnipotente, interfecerunt super novem millia hominum: maiorem autem partem exercitus nicanoris vulneribus debilem factam fugere compulerunt.	2020-04-20	Liber_II_Machabaeorum
1100000215	pecuniis vero eorum, qui ad emptionem ipsorum venerant, sublatis, ipsos usquequaque persecuti sunt:sed reversi sunt hora conclusi, nam erat ante sabbatum: quam ob causam non perseveraverunt insequentes.	2020-04-20	Liber_II_Machabaeorum
1100000216	arma autem ipsorum, et spolia congregantes, sabbatum agebant, benedicentes dominum, qui liberavit eos in isto die, misericordiae initium stillans in eos.	2020-04-20	Liber_II_Machabaeorum
1100000217	post sabbatum vero debilibus, et orphanis, et viduis diviserunt spolia: et residua ipsi cum suis habuere.	2020-04-20	Liber_II_Machabaeorum
1100000218	his itaque gestis, et communiter ab omnibus facta obsecratione, misericordem dominum postulabant ut in finem servis suis reconciliaretur.	2020-04-20	Liber_II_Machabaeorum
1100000219	et ex his qui cum timotheo et bacchide erant contra se contendentes, super viginti millia interfecerunt, et munitiones excelsas obtinuerunt: et plures praedas diviserunt, aequam portionem debilibus, pupillis, et viduis, sed et senioribus facientes.	2020-04-20	Liber_II_Machabaeorum
1100000220	et cum arma eorum diligenter collegissent, omnia composuerunt in locis opportunis: residua vero spolia ierosolymam detulerunt:et philarchen, qui cum timotheo erat, interfecerunt, virum scelestum, qui in multis iudaeos afflixerat.	2020-04-20	Liber_II_Machabaeorum
1100000221	et cum epinicia agerent ierosolymis, eum qui sacras ianuas incenderat, id est, callisthenem, cum in quoddam domicilium refugisset, incenderunt, digna ei mercede pro impietatibus suis reddita.	2020-04-20	Liber_II_Machabaeorum
1100000222	facinorosissimus autem nicanor, qui mille negotiantes ad iudaeorum venditionem adduxerat,humiliatus auxilio domini ab his quos nullos existimaverat, deposita veste gloriae, per mediterranea fugiens, solus venit antiochiam, summam infelicitatem de interitu sui exercitus consecutus.	2020-04-20	Liber_II_Machabaeorum
1100000223	et qui promiserat romanis se tributum restituere de captivitate ierosolymorum, praedicabat nunc protectorem deum habere iudaeos, et ob ipsum invulnerabiles esse, eo quod sequerentur leges ab ipso constitutas.	2020-04-20	Liber_II_Machabaeorum
1100000224	caput 9 eodem tempore, antiochus inhoneste revertebatur de perside.	2020-04-20	Liber_II_Machabaeorum
1100000225	intraverat enim in eam quae dicitur persepolis, et tentavit expoliare templum, et civitatem opprimere: sed multitudine ad arma concurrente, in fugam versi sunt: et ita contigit ut antiochus post fugam turpiter rediret.	2020-04-20	Liber_II_Machabaeorum
1100000226	et cum venisset circa ecbatanam, recognovit quae erga nicanorem et timotheum gesta sunt.	2020-04-20	Liber_II_Machabaeorum
1100000227	elatus autem in ira, arbitrabatur se iniuriam illorum qui se fugaverant posse in iudaeos retorquere: ideoque iussit agitari currum suum sine intermissione agens iter, caelesti eum iudicio perurgente, eo quod ita superbe locutus est se venturum ierosolymam, et congeriem sepulchri iudaeorum eam facturum.	2020-04-20	Liber_II_Machabaeorum
1100000228	sed qui universa conspicit dominus deus israel, percussit eum insanabili et invisibili plaga.  ut enim finivit hunc ipsum sermonem, apprehendit eum dolor dirus viscerum, et amara internorum tormenta:et quidem satis iuste, quippe qui multis et novis cruciatibus aliorum torserat viscera, licet ille nullo modo a sua malitia cessaret.	2020-04-20	Liber_II_Machabaeorum
1100000229	super hoc autem superbia repletus, ignem spirans animo in iudaeos, et praecipiens accelerari negotium, contigit illum impetu euntem de curru cadere, et gravi corporis collisione membra vexari.	2020-04-20	Liber_II_Machabaeorum
1100000230	isque qui sibi videbatur etiam fluctibus maris imperare, supra humanum modum superbia repletus, et montium altitudines in statera appendere, nunc humiliatus ad terram in gestatorio portabatur, manifestam dei virtutem in semetipso contestans:ita ut de corpore impii vermes scaturirent, ac viventis in doloribus carnes eius effluerent, odore etiam illius et foetore exercitus gravaretur:et qui paulo ante sidera caeli contingere se arbitrabatur, eum nemo poterat propter intolerantiam foetoris portare.	2020-04-20	Liber_II_Machabaeorum
1100000231	hinc igitur coepit ex gravi superbia deductus ad agnitionem sui venire, divina admonitus plaga, per momenta singula doloribus suis augmenta capientibus.	2020-04-20	Liber_II_Machabaeorum
1100000232	et cum nec ipse iam foetorem suum ferre posset, ita ait: iustum est subditum esse deo, et mortalem non paria deo sentire.	2020-04-20	Liber_II_Machabaeorum
1100000233	orabat autem hic scelestus dominum, a quo non esset misericordiam consecuturus.	2020-04-20	Liber_II_Machabaeorum
1100000234	et civitatem, ad quam festinans veniebat ut eam ad solum deduceret ac sepulchrum congestorum faceret, nunc optat liberam reddere:et iudaeos, quos nec sepultura quidem se dignos habiturum, sed avibus ac feris diripiendos traditurum, et cum parvulis exterminaturum dixerat, aequales nunc atheniensibus facturum pollicetur:templum etiam sanctum, quod prius expoliaverat, optimis donis ornaturum, et sancta vasa multiplicaturum, et pertinentes ad sacrificia sumptus de redditibus suis praestaturum:super haec, et iudaeum se futurum, et omnem locum terrae perambulaturum, et praedicaturum dei potestatem.	2020-04-20	Liber_II_Machabaeorum
1100000235	sed non cessantibus doloribus (supervenerat enim in eum iustum dei iudicium), desperans scripsit ad iudaeos in modum deprecationis epistolam haec continentem:optimis civibus iudaeis plurimam salutem, et bene valere, et esse felices, rex et principes antiochus.	2020-04-20	Liber_II_Machabaeorum
1100000236	si bene valetis, et filii vestri, et ex sententia vobis cuncta sunt, maximas agimus gratias.	2020-04-20	Liber_II_Machabaeorum
1100000237	et ego in infirmitate constitutus, vestri autem memor benigne reversus de persidis locis, et infirmitate gravi apprehensus, necessarium duxi pro communi utilitate curam habere:non desperans memetipsum, sed spem multam habens effugiendi infirmitatem.	2020-04-20	Liber_II_Machabaeorum
1100000238	respiciens autem quod et pater meus, quibus temporibus in locis superioribus ducebat exercitum, ostendit qui post se susciperet principatum:ut si quid contrarium accideret, aut difficile nuntiaretur, scientes hi qui in regionibus erant, cui esset rerum summa derelicta, non turbarentur.	2020-04-20	Liber_II_Machabaeorum
1100000239	ad haec, considerans de proximo potentes quosque et vicinos temporibus insidiantes, et eventum exspectantes, designavi filium meum antiochum regem, quem saepe recurrens in superiora regna multis vestrum commendabam: et scripsi ad eum quae subiecta sunt.	2020-04-20	Liber_II_Machabaeorum
1100000240	ora itaque vos, et peto memores beneficiorum publice et privatim, ut unusquisque conservet fidem ad me et ad filium meum.	2020-04-20	Liber_II_Machabaeorum
1100000241	confido enim eum modeste et humane acturum, et sequentem propositum meum, et communem vobis fore.	2020-04-20	Liber_II_Machabaeorum
1100000242	igitur homicida et blasphemus pessime percussus, et ut ipse alios tractaverat, peregre in montibus miserabili obitu vita functus est.	2020-04-20	Liber_II_Machabaeorum
1100000243	transferebat autem corpus philippus collactaneus eius: qui, metuens filium antiochi, ad ptolemaeum philometorem in aegyptum abiit.	2020-04-20	Liber_II_Machabaeorum
1100000244	caput 10 machabaeus autem, et qui cum eo erant, domino se protegente, templum quidem et civitatem recepit:aras autem quas alienigenae per plateas exstruxerant, itemque delubra demolitus est:et purgato templo, aliud altare fecerunt, et de ignitis lapidibus igne concepto sacrificia obtulerunt post biennium, et incensum, et lucernas, et panes propositionis posuerunt.	2020-04-20	Liber_II_Machabaeorum
1100000245	quibus gestis, rogabant dominum prostrati in terram, ne amplius talibus malis inciderent: sed et, siquando peccassent, ut ab ipso mitius corriperentur, et non barbaris ac blasphemis hominibus traderentur.	2020-04-20	Liber_II_Machabaeorum
1100000246	qua die autem templum ab alienigenis pollutum fuerat, contigit eadem die purificationem fieri, vigesima quinta mensis qui fuit casleu.	2020-04-20	Liber_II_Machabaeorum
1100000247	et cum laetitia diebus octo egerunt in modum tabernaculorum, recordantes quod ante modicum temporis diem solemnem tabernaculorum in montibus et in speluncis more bestiarum egerant.	2020-04-20	Liber_II_Machabaeorum
1100000248	propter quod thyrsos, et ramos virides, et palmas praeferebant ei qui prosperavit mundari locum suum.	2020-04-20	Liber_II_Machabaeorum
1100000249	et decreverunt communi praecepto et decreto universae genti iudaeorum omnibus annis agere dies istos.	2020-04-20	Liber_II_Machabaeorum
1100000250	et antiochi quidem, qui appellatus est nobilis, vitae excessus ita se habuit.	2020-04-20	Liber_II_Machabaeorum
1100000251	nunc autem de eupatore antiochi impii filio quae gesta sunt narrabimus, breviantes mala quae in bellis gesta sunt.	2020-04-20	Liber_II_Machabaeorum
1100000252	hic enim suscepto regno, constituit super negotia regni lysiam quemdam, phoenicis et syriae militiae principem.	2020-04-20	Liber_II_Machabaeorum
1100000253	nam ptolemaeus, qui dicebatur macer, iusti tenax erga iudaeos esse constituit, et praecipue propter iniquitatem quae facta erat in eos, et pacifice agere cum eis.	2020-04-20	Liber_II_Machabaeorum
1100000254	sed ob hoc accusatus ab amicis apud eupatorem, cum frequenter proditor audiret, eo quod cyprum creditam sibi a philometore deseruisset, et ad antiochum nobilem translatus etiam ab eo recessisset, veneno vitam finivit.	2020-04-20	Liber_II_Machabaeorum
1100000255	gorgias autem cum esset dux locorum, assumptis advenis, frequenter iudaeos debellabat.	2020-04-20	Liber_II_Machabaeorum
1100000256	iudaei vero qui tenebant opportunas munitiones, fugatos ab ierosolymis suscipiebant, et bellare tentabant.	2020-04-20	Liber_II_Machabaeorum
1100000257	hi vero qui erant cum machabaeo, per orationes dominum rogantes ut esset sibi adiutor, impetum fecerunt in munitiones idumaeorum:multaque vi insistentes, loca obtinuerunt, occurrentes interemerunt, et omnes simul non minus viginti millibus trucidaverunt.	2020-04-20	Liber_II_Machabaeorum
1100000258	quidam autem cum confugissent in duas turres valde munitas, omnem apparatum ad repugnandum habentes,machabaeus ad eorum expugnationem relicto simone, et iosepho, itemque zachaeo, eisque qui cum ipsis erant satis multis, ipse ad eas quae amplius perurgebant pugnas conversus est.	2020-04-20	Liber_II_Machabaeorum
1100000259	hi vero qui cum simone erant, cupiditate ducti, a quibusdam qui in turribus erant, suasi sunt pecunia: et septuaginta millibus didrachmis acceptis, dimiserunt quosdam effugere.	2020-04-20	Liber_II_Machabaeorum
1100000260	cum autem machabaeo nuntiatum esset quod factum est, principibus populi congregatis accusavit quod pecunia fratres vendidissent, adversariis eorum dimissis.	2020-04-20	Liber_II_Machabaeorum
1100000261	hos igitur proditores factos interfecit, et confestim duas turres occupavit.	2020-04-20	Liber_II_Machabaeorum
1100000262	armis autem ac manibus omnia prospere agendo in duabus munitionibus plus quam viginti millia peremit.	2020-04-20	Liber_II_Machabaeorum
1100000263	at timotheus, qui prius a iudaeis fuerat superatus, convocato exercitu peregrinae multitudinis, et congregato equitatu asiano, advenit quasi armis iudaeam capturus.	2020-04-20	Liber_II_Machabaeorum
1100000264	machabaeus autem et qui cum ipso erant, appropinquante illo, deprecabantur dominum, caput terra aspergentes, lumbosque ciliciis praecincti,ad altaris crepidinem provoluti, ut sibi propitius, inimicis autem eorum esset inimicus, et adversariis adversaretur, sicut lex dicit.	2020-04-20	Liber_II_Machabaeorum
1100000265	et ita post orationem, sumptis armis, longius de civitate procedentes, et proximi hostibus effecti, resederunt.	2020-04-20	Liber_II_Machabaeorum
1100000266	primo autem solis ortu utrique commiserunt: isti quidem victoriae et prosperitatis sponsorem cum virtute dominum habentes: illi autem ducem belli animum habebant.	2020-04-20	Liber_II_Machabaeorum
1100000267	sed cum vehemens pugna esset, apparuerunt adversariis de caelo viri quinque in equis, frenis aureis decori, ducatum iudaeis praestantes:ex quibus duo machabaeum medium habentes, armis suis circumseptum incolumem conservabant: in adversarios autem tela et fulmina iaciebant, ex quo et caecitate confusi et repleti perturbatione, cadebant.	2020-04-20	Liber_II_Machabaeorum
1100000268	interfecti sunt autem viginti millia quingenti, et equites sexcenti.	2020-04-20	Liber_II_Machabaeorum
1100000269	timotheus vero confugit in gazaram praesidium munitum, cui praeerat chaereas.	2020-04-20	Liber_II_Machabaeorum
1100000270	machabaeus autem et qui cum eo erant, laetantes obsederunt praesidium diebus quatuor.	2020-04-20	Liber_II_Machabaeorum
1100000271	at hi qui intus erant, loci firmitate confisi, supra modum maledicebant, et sermones nefandos iactabant.	2020-04-20	Liber_II_Machabaeorum
1100000272	sed cum dies quinta illucesceret, viginti iuvenes ex his qui cum machabaeo erant, accensi animis propter blasphemiam, viriliter accesserunt ad murum, et feroci animo incedentes ascendebant:sed et alii similiter ascendentes, turres portasque succendere aggressi sunt, atque ipsos maledicos vivos concremare.	2020-04-20	Liber_II_Machabaeorum
1100000273	per continuum autem biduum praesidio vastato, timotheum occultantem se in quodam repertum loco peremerunt: et fratrem illius chaeream et apollophanem occiderunt.	2020-04-20	Liber_II_Machabaeorum
1100000274	quibus gestis, in hymnis et confessionibus benedicebant dominum, qui magna fecit in israel, et victoriam dedit illis.	2020-04-20	Liber_II_Machabaeorum
1100000275	caput 11 sed parvo post tempore, lysias procurator regis et propinquus, ac negotiorum praepositus, graviter ferens de his quae acciderant,congregatis octoginta millibus, et equitatu universo, veniebat adversus iudaeos, existimans se civitatem quidem captam gentibus habitaculum facturum,templum vero in pecuniae quaestum, sicut cetera delubra gentium, habiturum, et per singulos annos venale sacerdotium:nusquam recogitans dei potestatem, sed mente effrenatus in multitudine peditum, et in millibus equitum, et in octoginta elephantis confidebat.	2020-04-20	Liber_II_Machabaeorum
1100000276	ingressus autem iudaeam, et appropians bethsurae, quae erat in angusto loco, ab ierosolyma intervallo quinque stadiorum, illud praesidium expugnabat.	2020-04-20	Liber_II_Machabaeorum
1100000277	ut autem machabaeus et qui cum eo erant cognoverunt expugnari praesidia, cum fletu et lacrimis rogabant dominum, et omnis turba simul, ut bonum angelum mitteret ad salutem israel.	2020-04-20	Liber_II_Machabaeorum
1100000278	et ipse primus machabaeus, sumptis armis, ceteros adhortatus est simul secum periculum subire, et ferre auxilium fratribus suis.	2020-04-20	Liber_II_Machabaeorum
1100000279	cumque pariter prompto animo procederent, ierosolymis apparuit praecedens eos eques in veste candida, armis aureis hastam vibrans.	2020-04-20	Liber_II_Machabaeorum
1100000280	tunc omnes simul benedixerunt misericordem dominum, et convaluerunt animis: non solum homines, sed et bestias ferocissimas, et muros ferreos parati penetrare.	2020-04-20	Liber_II_Machabaeorum
1100000281	ibant igitur prompti, de caelo habentes adiutorem et miserantem super eos dominum.	2020-04-20	Liber_II_Machabaeorum
1100000282	leonum autem more impetu irruentes in hostes, prostraverunt ex eis undecim millia peditum, et equitum mille sexcentos:universos autem in fugam verterunt, plures autem ex eis vulnerati nudi evaserunt.  sed et ipse lysias turpiter fugiens evasit.	2020-04-20	Liber_II_Machabaeorum
1100000283	et quia non insensatus erat, secum ipse reputans factam erga se diminutionem, et intelligens invictos esse hebraeos, omnipotentis dei auxilio innitentes, misit ad eos:promisitque se consensurum omnibus quae iusta sunt, et regem compulsurum amicum fieri.	2020-04-20	Liber_II_Machabaeorum
1100000284	annuit autem machabaeus precibus lysiae, in omnibus utilitati consulens: et quaecumque machabaeus scripsit lysiae de iudaeis, ea rex concessit.	2020-04-20	Liber_II_Machabaeorum
1100000285	nam erant scriptae iudaeis epistolae a lysia quidem hunc modum continentes: lysias populo iudaeorum salutem.	2020-04-20	Liber_II_Machabaeorum
1100000286	ioannes et abesalom, qui missi fuerant a vobis, tradentes scripta, postulabant ut ea quae per illos significabantur, implerem.	2020-04-20	Liber_II_Machabaeorum
1100000287	quaecumque igitur regi potuerunt perferri, exposui: et quae res permittebat, concessit.	2020-04-20	Liber_II_Machabaeorum
1100000288	si igitur in negotiis fidem conservaveritis, et deinceps bonorum vobis causa esset, tentabo.	2020-04-20	Liber_II_Machabaeorum
1100000289	de ceteris autem per singula verbo mandavi et istis, et his, qui a me missi sunt, colloqui vobiscum.	2020-04-20	Liber_II_Machabaeorum
1100000290	bene valete.  anno centesimo, quadragesimo octavo mensis dioscori, die vigesima et quarta.	2020-04-20	Liber_II_Machabaeorum
1100000291	regis autem epistola ista continebat: rex antiochus lysiae fratri salutem.	2020-04-20	Liber_II_Machabaeorum
1100000292	patre nostro inter deos translato, nos volentes eos qui sunt in regno nostro sine tumultu agere, et rebus suis adhibere diligentiam,audivimus iudaeos non consensisse patri meo ut transferrentur ad ritum graecorum, sed tenere velle suum institutum, ac propterea postulare a nobis concedi sibi legitima sua.	2020-04-20	Liber_II_Machabaeorum
1100000293	volentes igitur hanc quoque gentem quietam esse, statuentes iudicavimus templum restitui illis, ut agerent secundum suorum maiorum consuetudinem.	2020-04-20	Liber_II_Machabaeorum
1100000294	bene igitur feceris, si miseris ad eos et dexteram dederis: ut cognita nostra voluntate, bono animo sint, et utilitatibus propriis deserviant.	2020-04-20	Liber_II_Machabaeorum
1100000295	ad iudaeos vero regis epistola talis erat: rex antiochus senatui iudaeorum, et ceteris iudaeis salutem.	2020-04-20	Liber_II_Machabaeorum
1100000296	si valetis, sic estis ut volumus: sed et ipsi bene valemus.	2020-04-20	Liber_II_Machabaeorum
1100000297	adiit nos menelaus, dicens velle vos descendere ad vestros, qui sunt apud nos.	2020-04-20	Liber_II_Machabaeorum
1100000298	his igitur qui commeant usque ad diem trigesimum mensis xanthici, damus dextras securitatis,ut iudaei utantur cibis et legibus suis, sicut et prius: et nemo eorum ullo modo molestiam patiatur de his quae per ignorantiam gesta sunt.	2020-04-20	Liber_II_Machabaeorum
1100000299	misimus autem et menelaum, qui vos alloquatur.	2020-04-20	Liber_II_Machabaeorum
1100000300	valete.  anno centesimo quadragesimo octavo, xanthici mensis quintadecima die.	2020-04-20	Liber_II_Machabaeorum
1100000301	miserunt autem etiam romani epistolam, ita se habentem: quintus memmius et titus manilius legati romanorum, populo iudaeorum salutem.	2020-04-20	Liber_II_Machabaeorum
1100000302	de his quae lysias cognatus regis concessit vobis, et nos concessimus.	2020-04-20	Liber_II_Machabaeorum
1100000303	de quibus autem ad regem iudicavit referendum, confestim aliquem mittere, diligentius inter vos conferentes, ut decernamus, sicut congruit vobis: nos enim antiochiam accedimus.	2020-04-20	Liber_II_Machabaeorum
1100000304	ideoque festinate rescribere, ut nos quoque sciamus cuius estis voluntatis.	2020-04-20	Liber_II_Machabaeorum
1100000305	bene valete.  anno centesimo quadragesimo octavo, quintadecima die mensis xanthici.	2020-04-20	Liber_II_Machabaeorum
1100000306	caput 12 his factis pactionibus, lysias pergebat ad regem, iudaei autem agriculturae operam dabant.	2020-04-20	Liber_II_Machabaeorum
1100000307	sed hi qui resederant, timotheus, et apollonius gennaei filius, sed et hieronymus, et demophon super hos, et nicanor cypriarches, non sinebant eos in silentio agere et quiete.	2020-04-20	Liber_II_Machabaeorum
1100000308	ioppitae vero tale quoddam flagitium perpetrarunt: rogaverunt iudaeos cum quibus habitabant, ascendere scaphas quas paraverant, cum uxoribus et filiis, quasi nullis inimicitiis inter eos subiacentibus.	2020-04-20	Liber_II_Machabaeorum
1100000309	secundum commune itaque decretum civitatis, et ipsis acquiescentibus, pacisque causa nihil suspectum habentibus: cum in altum processissent, submerserunt non minus ducentos.	2020-04-20	Liber_II_Machabaeorum
1100000310	quam crudelitatem iudas in suae gentis homines factam ut cognovit, praecepit viris qui erant cum ipso: et invocato iusto iudice deo,venit adversus interfectores fratrum, et portum quidem noctu succendit, scaphas exussit, eos autem qui ab igne refugerant, gladio peremit.	2020-04-20	Liber_II_Machabaeorum
1100000311	et cum haec ita egisset, discessit quasi iterum reversurus, et universos ioppitas eradicaturus.	2020-04-20	Liber_II_Machabaeorum
1100000312	sed cum cognovisset et eos qui erant iamniae, velle pari modo facere habitantibus secum iudaeis,iamnitis quoque nocte supervenit, et portum cum navibus succendit: ita ut lumen ignis appareret ierosolymis a stadiis ducentis quadraginta.	2020-04-20	Liber_II_Machabaeorum
1100000313	inde cum iam abiissent novem stadiis, et iter facerent ad timotheum, commiserunt cum eo arabes quinque millia viri, et equites quingenti.	2020-04-20	Liber_II_Machabaeorum
1100000314	cumque pugna valida fieret, et auxilio dei prospere cessisset, residui arabes victi petebant a iuda dextram sibi dari, promittentes se pascua daturos, et in ceteris profuturos.	2020-04-20	Liber_II_Machabaeorum
1100000315	iudas autem arbitratus vere in multis eos utiles, promsit pacem: dextrisque acceptis, discessere ad tabernacula sua.	2020-04-20	Liber_II_Machabaeorum
1100000316	aggressus est autem et civitatem quamdam firmam pontibus murisque circumseptam, quae a turbis habitabatur gentium promiscuarum: cui nomen casphin.	2020-04-20	Liber_II_Machabaeorum
1100000317	hi vero qui intus erant, confidentes in stabilitate murorum et apparatu alimoniarum, remissius agebant, maledictis lacessentes iudam et blasphemantes, ac loquentes quae fas non est.	2020-04-20	Liber_II_Machabaeorum
1100000318	machabaeus autem, invocato magno mundi principe, qui sine arietibus et machinis temporibus iesu praecipitavit iericho, irruit ferociter muris:et capta civitate per domini voluntatem, innumerabiles caedes fecit, ita ut adiacens stagnum stadiorum duorum latitudinis sanguine interfectorum fluere videretur.	2020-04-20	Liber_II_Machabaeorum
1100000319	inde discesserunt stadia septingenta quinquaginta, et venerunt in characa ad eos, qui dicuntur tubianaei, iudaeos:et timotheum quidem in illis locis non comprehenderunt, nulloque negotio perfecto regressus est, relicto in quodam loco firmissimo praesidio.	2020-04-20	Liber_II_Machabaeorum
1100000320	dositheus autem et sosipater, qui erant duces cum machabaeo, peremerunt a timotheo relictos in praesidio, decem millia viros.	2020-04-20	Liber_II_Machabaeorum
1100000321	at machabaeus, ordinatis circum se sex millibus, et constitutis per cohortes, adversus timotheum processit, habentem secum centum viginti millia peditum, equitumque duo millia quingentos.	2020-04-20	Liber_II_Machabaeorum
1100000322	cognito autem iudae adventu, timotheus praemisit mulieres et filios, et reliquum apparatum, in praesidium quod carnion dicitur: erat enim inexpugnabile, et accessu difficile propter locorum angustias.	2020-04-20	Liber_II_Machabaeorum
1100000323	cumque cohors iudae prima apparuisset, timor hostibus incussus est ex praesentia dei, qui universa conspicit: et in fugam versi sunt alius ab alio, ita ut magis a suis deiicerentur, et gladiorum suorum ictibus debilitarentur.	2020-04-20	Liber_II_Machabaeorum
1100000324	iudas autem vehementer instabat puniens profanos, et prostravit ex eis triginta millia virorum.	2020-04-20	Liber_II_Machabaeorum
1100000325	ipse vero timotheus incidit in partes dosithei et sosipatris: et multis precibus postulabat ut vivus dimitteretur, eo quod multorum ex iudaeis parentes haberet ac fratres, quos morte eius decipi eveniret.	2020-04-20	Liber_II_Machabaeorum
1100000326	et cum fidem dedisset restituturum se eos secundum constitutum, illaesum eum dimiserunt propter fratrum salutem.	2020-04-20	Liber_II_Machabaeorum
1100000327	iudas autem egressus est ad carnion, interfectis viginti quinque millibus.	2020-04-20	Liber_II_Machabaeorum
1100000328	post horum fugam et necem, movit exercitum ad ephron civitatem munitam, in qua multitudo diversarum gentium habitabat: et robusti iuvenes pro muris consistentes fortiter repugnabant: in hac autem machinae multae et telorum erat apparatus.	2020-04-20	Liber_II_Machabaeorum
1100000329	sed cum omnipotentem invocassent, qui potestate sua vires hostium confringit, ceperunt civitatem: et ex eis qui intus erant, viginti quinque millia prostraverunt.	2020-04-20	Liber_II_Machabaeorum
1100000330	inde ad civitatem scytharum abierunt, quae ab ierosolymis sexcentis stadiis aberat.	2020-04-20	Liber_II_Machabaeorum
1100000331	contestantibus autem his, qui apud scythopolitas erant, iudaeis, quod benigne ab eis haberentur, etiam temporibus infelicitatis quod modeste secum egerint:gratias agentes eis, et exhortati etiam de cetero erga genus suum benignos esse, venerunt ierosolymam die solemni septimanarum instante.	2020-04-20	Liber_II_Machabaeorum
1100000332	et post pentecosten abierunt contra gorgiam praepositum idumaeae.	2020-04-20	Liber_II_Machabaeorum
1100000333	exivit autem cum peditibus tribus millibus, et equitibus quadringentis.	2020-04-20	Liber_II_Machabaeorum
1100000334	quibus congressis, contigit paucos ruere iudaeorum.	2020-04-20	Liber_II_Machabaeorum
1100000335	dositheus vero quidam de bacenoris eques, vir fortis, gorgiam tenebat: et, cum vellet illum capere vivum, eques quidam de thracibus irruit in eum, humerumque eius amputavit: atque ita gorgias effugit in maresa.	2020-04-20	Liber_II_Machabaeorum
1100000336	at illis qui cum esdrim erant diutius pugnantibus et fatigatis, invocavit iudas dominum adiutorem et ducem belli fieri:incipiens voce patria, et cum hymnis clamorem extollens, fugam gorgiae militibus incussit.	2020-04-20	Liber_II_Machabaeorum
1100000337	iudas autem collecto exercitu venit in civitatem odollam: et cum septima dies superveniret, secundum consuetudinem purificati, in eodem loco sabbatum egerunt.	2020-04-20	Liber_II_Machabaeorum
1100000338	et sequenti die venit cum suis iudas, ut corpora prostratorum tolleret, et cum parentibus poneret in sepulchris paternis.	2020-04-20	Liber_II_Machabaeorum
1100000339	invenerunt autem sub tunicis interfectorum de donariis idolorum quae apud iamniam fuerunt, a quibus lex prohibet iudaeos: omnibus ergo manifestum factum est, ob hanc causam eos corruisse.	2020-04-20	Liber_II_Machabaeorum
1100000340	omnes itaque benedixerunt iustum iudicium domini, qui occulta fecerat manifesta:atque ita ad preces conversi, rogaverunt ut id quod factum erat delictum oblivioni traderetur.  at vero fortissimus iudas hortabatur populum conservare se sine peccato, sub oculis videntes quae facta sunt pro peccatis eorum qui prostrati sunt.	2020-04-20	Liber_II_Machabaeorum
1100000341	et facta collatione, duodecim millia drachmas argenti misit ierosolymam offerri pro peccatis mortuorum sacrificium, bene et religiose de resurrectione cogitans(nisi enim eos qui ceciderant resurrecturos speraret, superfluum videretur et vanum orare pro mortuis),et quia considerabat quod hi qui cum pietate dormitionem acceperant, optimam haberent repositam gratiam.	2020-04-20	Liber_II_Machabaeorum
1100000342	sancta ergo et salubris est cogitatio pro defunctis exorare, ut a peccatis solvantur.	2020-04-20	Liber_II_Machabaeorum
1100000343	caput 13 anno centesimo quadragesimo nono, cognovit iudas antiochum eupatorem venire cum multitudine adversus iudaeam,et cum eo lysiam procuratorem et praepositum negotiorum, secum habentem peditum centum decem millia, et equitum quinque millia, et elephantos viginti duos, currus cum falcibus trecentos.	2020-04-20	Liber_II_Machabaeorum
1100000344	commiscuit autem se illis et menelaus: et cum multa fallacia deprecabatur antiochum, non pro patriae salute, sed sperans se constitui in principatum.	2020-04-20	Liber_II_Machabaeorum
1100000345	sed rex regum suscitavit animos antiochi in peccatorem: et suggerente lysia hunc esse causam omnium malorum, iussit (ut eis est consuetudo) apprehensum in eodem loco necari.	2020-04-20	Liber_II_Machabaeorum
1100000346	erat autem in eodem loco turris quinquaginta cubitorum, aggestum undique habens cineris: haec prospectum habebat in praeceps.	2020-04-20	Liber_II_Machabaeorum
1100000347	inde in cinerem deiici iussit sacrilegum, omnibus eum propellentibus ad interitum.	2020-04-20	Liber_II_Machabaeorum
1100000348	et tali lege praevaricatorem legis contigit mori, nec terrae dari menelaum.	2020-04-20	Liber_II_Machabaeorum
1100000349	et quidem satis iuste: nam quia multa erga aram dei delicta commisit, cuius ignis et cinis erat sanctus: ipse in cineris morte damnatus est.	2020-04-20	Liber_II_Machabaeorum
1100000350	sed rex mente effrenatus veniebat, nequiorem se patre suo iudaeis ostensurus.	2020-04-20	Liber_II_Machabaeorum
1100000351	quibus iudas cognitis, praecepit populo ut die ac nocte dominum invocarent, quo, sicut semper, et nunc adiuvaret eos,quippe qui lege, et patria, sanctoque templo privari vererentur: ac populum, qui nuper paululum respirasset, ne sineret blasphemis rursus nationibus subdi.	2020-04-20	Liber_II_Machabaeorum
1100000352	omnibus itaque simul id facientibus, et petentibus a domino misericordiam cum fletu et ieiuniis, per triduum continuum prostratis, hortatus est eos iudas ut se praepararent.	2020-04-20	Liber_II_Machabaeorum
1100000353	ipse vero cum senioribus cogitavit priusquam rex admoveret exercitum ad iudaeam et obtineret civitatem, exire, et domini iudicio committere exitum rei.	2020-04-20	Liber_II_Machabaeorum
1100000354	dans itaque potestatem omnium deo mundi creatori, et exhortatus suos ut fortiter dimicarent, et usque ad mortem pro legibus, templo, civitate, patria, et civibus starent, circa modin exercitum constituit.	2020-04-20	Liber_II_Machabaeorum
1100000355	et dato signo suis dei victoriae, iuvenibus fortissimis electis nocte aggressus aulam regiam, in castris interfecit viros quatuor millia, et maximum elephantorum cum his qui superpositi fuerant:summoque metu ac perturbatione hostium castra replentes, rebus prospere gestis, abierunt.	2020-04-20	Liber_II_Machabaeorum
1100000356	hoc autem factum est die illucescente, adiuvante eum domini protectione.	2020-04-20	Liber_II_Machabaeorum
1100000357	sed rex, accepto gustu audaciae iudaeorum, arte difficultatem locorum tentabat:et bethsurae, quae erat iudaeorum praesidium munitum, castra admovebat: sed fugabatur, impingebat, minorabatur.	2020-04-20	Liber_II_Machabaeorum
1100000358	his autem qui intus erant, iudas necessaria mittebat.	2020-04-20	Liber_II_Machabaeorum
1100000359	enuntiavit autem mysteria hostibus rhodocus quidam de iudaico exercitu, qui requisitus comprehensus est, et conclusus.	2020-04-20	Liber_II_Machabaeorum
1100000360	iterum rex sermonem habuit ad eos qui erant in bethsuris: dextram dedit, accepit, abiit:commisit cum iuda, superatus est.	2020-04-20	Liber_II_Machabaeorum
1100000361	ut autem cognovit rebellasse philippum antiochiae, qui relictus erat super negotia, mente consternatus, iudaeos deprecans, subditusque eis, iurat de omnibus quibus iustum visum est: et reconciliatus obtulit sacrificium, honoravit templum, et munera posuit.	2020-04-20	Liber_II_Machabaeorum
1100000362	machabaeum amplexatus est, et fecit eum a ptolemaide usque ad gerrenos ducem et principem.	2020-04-20	Liber_II_Machabaeorum
1100000363	ut autem venit ptolemaidam, graviter ferebant ptolemenses amicitiae conventionem, indignantes ne forte foedus irrumperent.	2020-04-20	Liber_II_Machabaeorum
1100000364	tunc ascendit lysias tribunal, et exposuit rationem, et populum sedavit, regressusque est antiochiam: et hoc modo regis profectio et reditus processit.	2020-04-20	Liber_II_Machabaeorum
1100000365	caput 14 sed post triennii tempus, cognovit iudas et qui cum eo erant demetrium seleuci cum multitudine valida et navibus per portam tripolis ascendisse ad loca opportuna,et tenuisse regiones adversus antiochum, et ducem eius lysiam.	2020-04-20	Liber_II_Machabaeorum
1100000366	alcimus autem quidam, qui summus sacerdos fuerat, sed voluntarie coinquinatus est temporibus commistionis, considerans nullo modo sibi esse salutem neque accessum ad altare,venit ad regem demetrium centesimo quinquagesimo anno, offerens ei coronam auream et palmam, super haec et thallos, qui templi esse videbantur.  et ipsa quidem die siluit.	2020-04-20	Liber_II_Machabaeorum
1100000367	tempus autem opportunum dementiae suae nactus, convocatus a demetrio ad consilium, et interrogatus quibus rebus et consiliis iudaei niterentur,respondit: ipsi qui dicuntur assidaei iudaeorum, quibus praeest iudas machabaeus, bella nutriunt, et seditiones movent, nec patiuntur regnum esse quietum:nam et ego defraudatus parentum gloria (dico autem summo sacerdotio) huc veni:primo quidem utilitatibus regis fidem servans, secundo autem etiam civibus consulens: nam illorum pravitate universum genus nostrum non minime vexatur.	2020-04-20	Liber_II_Machabaeorum
1100000368	sed oro his singulis, o rex, cognitis, et regioni et generi, secundum humanitatem tuam pervulgatam omnibus, prospice:nam, quamdiu superest iudas, impossibile est pacem esse negotiis.	2020-04-20	Liber_II_Machabaeorum
1100000369	talibus autem ab hoc dictis, et ceteri amici hostiliter se habentes adversus iudam, inflammaverunt demetrium.	2020-04-20	Liber_II_Machabaeorum
1100000370	qui statim nicanorem praepositum elephantorum ducem misit in iudaeam:datis mandatis ut ipsum quidem iudam caperet: eos vero qui cum illo erant, dispergeret, et constitueret alcimum maximi templi summum sacerdotem.	2020-04-20	Liber_II_Machabaeorum
1100000371	tunc gentes quae de iudaea fugerant iudam, gregatim se nicanori miscebant, miserias et clades iudaeorum prosperitates rerum suarum existimantes.	2020-04-20	Liber_II_Machabaeorum
1100000372	audito itaque iudaei nicanoris adventu, et conventu nationum, conspersi terra rogabant eum qui populum suum constituit, ut in aeternum custodiret, quique suam portionem signis evidentibus protegit.	2020-04-20	Liber_II_Machabaeorum
1100000373	imperante autem duce, statim inde moverunt, conveneruntque ad castellum dessau.	2020-04-20	Liber_II_Machabaeorum
1100000374	simon vero frater iudae commiserat cum nicanore: sed conterritus est repentino adventu adversariorum.	2020-04-20	Liber_II_Machabaeorum
1100000375	nicanor tamen, audiens virtutem comitum iudae, et animi magnitudinem quam pro patriae certaminibus habebant, sanguine iudicium facere metuebat.	2020-04-20	Liber_II_Machabaeorum
1100000376	quam ob rem praemisit posidonium, et theodotium, et matthiam, ut darent dextras atque acciperent.	2020-04-20	Liber_II_Machabaeorum
1100000377	et cum diu de his consilium ageretur, et ipse dux ad multitudinem retulisset, omnium una fuit sententia amicitiis annuere.	2020-04-20	Liber_II_Machabaeorum
1100000378	itaque diem constituerunt, qua secreto inter se agerent: et singulis sellae prolatae sunt, et positae.	2020-04-20	Liber_II_Machabaeorum
1100000379	praecepit autem iudas armatos esse locis opportunis, ne forte ab hostibus repente mali aliquid oriretur: et congruum colloquium fecerunt.	2020-04-20	Liber_II_Machabaeorum
1100000380	morabatur autem nicanor ierosolymis, nihilque inique agebat: gregesque turbarum quae congregatae fuerant, dimisit.	2020-04-20	Liber_II_Machabaeorum
1100000381	habebat autem iudam semper carum ex animo, et erat viro inclinatus.	2020-04-20	Liber_II_Machabaeorum
1100000382	rogavitque eum ducere uxorem, filiosque procreare.  nuptias fecit: quiete egit, communiterque vivebant.	2020-04-20	Liber_II_Machabaeorum
1100000383	alcimus autem, videns caritatem illorum ad invicem et conventiones, venit ad demetrium, et dicebat nicanorem rebus alienis assentire, iudamque regni insidiatorem successorem sibi destinasse.	2020-04-20	Liber_II_Machabaeorum
1100000384	itaque rex exasperatus, et pessimis huius criminationibus irritatus, scripsit nicanori, dicens graviter quidem se ferre de amicitiae conventione, iubere tamen machabaeum citius vinctum mittere antiochiam.	2020-04-20	Liber_II_Machabaeorum
1100000385	quibus cognitis, nicanor consternabatur, et graviter ferebat, si ea quae convenerant irrita faceret, nihil laesus a viro:sed quia regi resistere non poterat, opportunitatem observabat qua praeceptum perficeret.	2020-04-20	Liber_II_Machabaeorum
1100000386	at machabaeus, videns secum austerius agere nicanorem, et consuetum occursum ferocius exhibentem, intelligens non ex bono esse austeritatem istam, paucis suorum congregatis, occultavit se a nicanore.	2020-04-20	Liber_II_Machabaeorum
1100000387	quod cum ille cognovit, fortiter se a viro praeventum, venit ad maximum et sanctissimum templum: et sacerdotibus solitas hostias offerentibus, iussit sibi tradi virum.	2020-04-20	Liber_II_Machabaeorum
1100000388	quibus cum iuramento dicentibus nescire se ubi esset qui quaerebatur, extendens manum ad templum,iuravit, dicens: nisi iudam mihi vinctum tradideritis, istud dei fanum in planitiem deducam, et altare effodiam, et templum hoc libero patri consecrabo.	2020-04-20	Liber_II_Machabaeorum
1100000389	et his dictis abiit.  sacerdotes autem protendentes manus in caelum, invocabant eum qui semper propugnator esset gentis ipsorum, haec dicentes:tu, domine universorum, qui nullius indiges, voluisti templum habitationis tuae fieri in nobis.	2020-04-20	Liber_II_Machabaeorum
1100000390	et nunc, sancte sanctorum, omnium domine, conserva in aeternum impollutam domum istam, quae nuper mundata est.	2020-04-20	Liber_II_Machabaeorum
1100000391	razias autem quidam de senioribus ab ierosolymis delatus est nicanori, vir amator civitatis, et bene audiens: qui pro affectu pater iudaeorum appellabatur.	2020-04-20	Liber_II_Machabaeorum
1100000392	hic multis temporibus continentiae propositum tenuit in iudaismo, corpusque et animam tradere contentus pro perseverantia.	2020-04-20	Liber_II_Machabaeorum
1100000393	volens autem nicanor manifestare odium quod habebat in iudaeos, misit milites quingentos ut eum comprehenderent.	2020-04-20	Liber_II_Machabaeorum
1100000394	putabat enim, si illum decepisset, se cladem iudaeis maximam illaturum.	2020-04-20	Liber_II_Machabaeorum
1100000395	turbis autem irruere in domum eius, et ianuam dirumpere: atque ignem admovere cupientibus, cum iam comprehenderetur, gladio se petiit,eligens nobiliter mori potius quam subditus fieri peccatoribus, et contra natales suos indignis iniuriis agi.	2020-04-20	Liber_II_Machabaeorum
1100000396	sed cum per festinationem non certo ictu plagam dedisset, et turbae intra ostia irrumperent, recurrens audacter ad murum praecipitavit semetipsum viriliter in turbas:quibus velociter locum dantibus casui eius, venit per mediam cervicem.	2020-04-20	Liber_II_Machabaeorum
1100000397	et cum adhuc spiraret, accensus animo, surrexit, et cum sanguis eius magno fluxu deflueret, et gravissimis vulneribus esset saucius, cursu turbam pertransiit:et stans supra quamdam petram praeruptam, et iam exsanguis effectus, complexus intestina sua, utrisque manibus proiecit super turbas, invocans dominatorem vitae ac spiritus ut haec illi iterum redderet: atque ita vita defunctus est.	2020-04-20	Liber_II_Machabaeorum
1100000398	caput 15 nicanor autem, ut comperit iudam esse in locis samariae, cogitavit cum omni impetu die sabbati committere bellum.	2020-04-20	Liber_II_Machabaeorum
1100000399	iudaeis vero qui illum per necessitatem sequebantur, dicentibus: ne ita ferociter et barbare feceris, sed honorem tribue diei sanctificationis, et honora eum qui universa conspicit:ille infelix interrogavit si est potens in caelo, qui imperavit agi diem sabbatorum.	2020-04-20	Liber_II_Machabaeorum
1100000400	et respondentibus illis: est dominus vivus ipse in caelo potens, qui iussit agi septimam diem:at ille ait: et ego potens sum super terram qui impero sumi arma, et negotia regis impleri.  tamen non obtinuit ut consilium perficeret.	2020-04-20	Liber_II_Machabaeorum
1100000401	et nicanor quidem cum summa superbia erectus, cogitaverat commune trophaeum statuere de iuda.	2020-04-20	Liber_II_Machabaeorum
1100000402	machabaeus autem semper confidebat cum omni spe auxilium sibi a deo affuturum:et hortabatur suos ne formidarent ad adventum nationum, sed in mente haberent adiutoria sibi facta de caelo, et nunc sperarent ab omnipotente sibi affuturam victoriam.	2020-04-20	Liber_II_Machabaeorum
1100000403	et allocutus eos de lege et prophetis, admonens etiam certamina quae fecerant prius, promptiores constituit eos:et ita animis eorum erectis simul ostendebat gentium fallaciam, et iuramentorum praevaricationem.	2020-04-20	Liber_II_Machabaeorum
1100000404	singulos autem illorum armavit, non clypei et hastae munitione, sed sermonibus optimis et exhortationibus, exposito digno fide somnio, per quod universos laetificavit.	2020-04-20	Liber_II_Machabaeorum
1100000405	erat autem huiuscemodi visus: oniam, qui fuerat summus sacerdos, virum bonum et benignum, verecundum visu, modestum moribus, et eloquio decorum, et qui a puero in virtutibus exercitatus sit, manus protendentem orare pro omni populo iudaeorum.	2020-04-20	Liber_II_Machabaeorum
1100000406	post hoc apparuisse et alium virum aetate et gloria mirabilem, et magni decoris habitudine circa illum.	2020-04-20	Liber_II_Machabaeorum
1100000407	respondentem vero oniam dixisse: hic est fratrum amator, et populi israel: hic est qui multum orat pro populo et universa sancta civitate, ieremias propheta dei.	2020-04-20	Liber_II_Machabaeorum
1100000408	extendisse autem ieremiam dextram, et dedisse iudae gladium aureum, dicentem:accipe sanctum gladium munus a deo, in quo deiicies adversarios populi mei israel.	2020-04-20	Liber_II_Machabaeorum
1100000409	exhortati itaque iudae sermonibus bonis valde, de quibus extolli posset impetus, et animi iuvenum confortari, statuerunt dimicare et confligere fortiter: ut virtus de negotiis iudicaret, eo quod civitas sancta et templum periclitarentur.	2020-04-20	Liber_II_Machabaeorum
1100000410	erat enim pro uxoribus et filiis, itemque pro fratribus et cognatis, minor sollicitudo: maximus vero et primus pro sanctitate timor erat templi.	2020-04-20	Liber_II_Machabaeorum
1100000411	sed et eos qui in civitate erant, non minima sollicitudo habebat pro his qui congressuri erant.	2020-04-20	Liber_II_Machabaeorum
1100000412	et cum iam omnes sperarent iudicium futurum, hostesque adessent atque exercitus esset ordinatus, bestiae equitesque opportuno in loco compositi,considerans machabaeus adventum multitudinis, et apparatum varium armorum, et ferocitatem bestiarum, extendens manus in caelum, prodigia facientem dominum invocavit, qui non secundum armorum potentiam, sed prout ipsi placet, dat dignis victoriam.	2020-04-20	Liber_II_Machabaeorum
1100000413	dixit autem invocans hoc modo: tu domine, qui misisti angelum tuum sub ezechia rege iuda, et interfecisti de castris sennacherib centum octoginta quinque millia:et nunc, dominator caelorum, mitte angelum tuum bonum ante nos in timore et tremore magnitudinis brachii tui,ut metuant qui cum blasphemia veniunt adversus sanctum populum tuum.  et hic quidem ita peroravit.	2020-04-20	Liber_II_Machabaeorum
1100000414	nicanor autem et qui cum ipso erant, cum tubis et canticis admovebant.	2020-04-20	Liber_II_Machabaeorum
1100000415	iudas vero et qui cum eo erant, invocato deo, per orationes congressi sunt:manu quidem pugnantes, sed dominum cordibus orantes, prostraverunt non minus triginta quinque millia, praesentia dei magnifice delectati.	2020-04-20	Liber_II_Machabaeorum
1100000416	cumque cessassent, et cum gaudio redirent, cognoverunt nicanorem ruisse cum armis suis.	2020-04-20	Liber_II_Machabaeorum
1100000417	facto itaque clamore, et perturbatione excitata, patria voce omnipotentem dominum benedicebant.	2020-04-20	Liber_II_Machabaeorum
1100000418	praecepit autem iudas, qui per omnia corpore et animo mori pro civibus paratus erat, caput nicanoris, et manum cum humero abscissam, ierosolymam perferri.	2020-04-20	Liber_II_Machabaeorum
1100000419	quo cum pervenisset, convocatis contribulibus et sacerdotibus ad altare, accersiit et eos qui in arce erant.	2020-04-20	Liber_II_Machabaeorum
1100000420	et ostenso capite nicanoris, et manu nefaria quam extendens contra domum sanctam omnipotentis dei magnifice gloriatus est.	2020-04-20	Liber_II_Machabaeorum
1100000421	linguam etiam impii nicanoris praecisam iussit particulatim avibus dari: manum autem dementis contra templum suspendi.	2020-04-20	Liber_II_Machabaeorum
1100000422	omnes igitur caeli benedixerunt dominum, dicentes: benedictus qui locum suum incontaminatum servavit.	2020-04-20	Liber_II_Machabaeorum
1100000423	suspendit autem nicanoris caput in summa arce, ut evidens esset, et manifestum signum auxilii dei.	2020-04-20	Liber_II_Machabaeorum
1100000424	itaque omnes communi consilio decreverunt nullo modo diem istum absque celebritate praeterire:habere autem celebritatem tertiadecima die mensis adar, quod dicitur voce syriaca, pridie mardochaei diei.	2020-04-20	Liber_II_Machabaeorum
1100000425	igitur his erga nicanorem gestis, et ex illis temporibus ab hebraeis civitate possessa, ego quoque in his faciam finem sermonis.	2020-04-20	Liber_II_Machabaeorum
1100000426	et si quidem bene, et ut historiae competit, hoc et ipse velim: sin autem minus digne, concedendum est mihi.	2020-04-20	Liber_II_Machabaeorum
1100000427	sicut enim vinum semper bibere, aut semper aquam, contrarium est; alternis autem uti, delectabile: ita legentibus si semper exactus sit sermo, non erit gratus.  hic ergo erit consummatus.	2020-04-20	Liber_II_Machabaeorum
