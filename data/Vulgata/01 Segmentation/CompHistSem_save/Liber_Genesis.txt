1100000001	liber genesis caput 1 in principio creavit deus caelum et terram.	2020-04-20	Liber_Genesis
1100000002	terra autem erat inanis et vacua, et tenebrae erant super faciem abyssi: et spiritus dei ferebatur super aquas.	2020-04-20	Liber_Genesis
1100000003	dixitque deus: fiat lux.  et facta est lux.	2020-04-20	Liber_Genesis
1100000004	et vidit deus lucem quod esset bona: et divisit lucem a tenebris.	2020-04-20	Liber_Genesis
1100000005	appellavitque lucem diem, et tenebras noctem: factumque est vespere et mane, dies unus.	2020-04-20	Liber_Genesis
1100000006	dixit quoque deus: fiat firmamentum in medio aquarum: et dividat aquas ab aquis.	2020-04-20	Liber_Genesis
1100000007	et fecit deus firmamentum, divisitque aquas, quae erant sub firmamento, ab his, quae erant super firmamentum.  et factum est ita.	2020-04-20	Liber_Genesis
1100000008	vocavitque deus firmamentum, caelum: et factum est vespere et mane, dies secundus.	2020-04-20	Liber_Genesis
1100000009	dixit vero deus: congregentur aquae, quae sub caelo sunt, in locum unum: et appareat arida.  et factum est ita.	2020-04-20	Liber_Genesis
1100000010	et vocavit deus aridam terram, congregationesque aquarum appellavit maria.  et vidit deus quod esset bonum.	2020-04-20	Liber_Genesis
1100000011	et ait: germinet terra herbam virentem, et facientem semen, et lignum pomiferum faciens fructum iuxta genus suum, cuius semen in semetipso sit super terram.  et factum est ita.	2020-04-20	Liber_Genesis
1100000012	et protulit terra herbam virentem, et facientem semen iuxta genus suum, lignumque faciens fructum, et habens unumquodque sementem secundum speciem suam.  et vidit deus quod esset bonum.	2020-04-20	Liber_Genesis
1100000013	et factum est vespere et mane, dies tertius.	2020-04-20	Liber_Genesis
1100000014	dixit autem deus: fiant luminaria in firmamento caeli, et dividant diem ac noctem, et sint in signa et tempora, et dies et annos:ut luceant in firmamento caeli, et illuminent terram.  et factum est ita.	2020-04-20	Liber_Genesis
1100000015	fecitque deus duo luminaria magna: luminare maius, ut praeesset diei: et luminare minus, ut praeesset nocti: et stellas.	2020-04-20	Liber_Genesis
1100000016	et posuit eas in firmamento caeli, ut lucerent super terram,et praeessent diei ac nocti, et dividerent lucem ac tenebras.  et vidit deus quod esset bonum.	2020-04-20	Liber_Genesis
1100000017	et factum est vespere et mane, dies quartus.	2020-04-20	Liber_Genesis
1100000018	dixit etiam deus: producant aquae reptile animae viventis, et volatile super terram sub firmamento caeli.	2020-04-20	Liber_Genesis
1100000019	creavitque deus cete grandia, et omnem animam viventem atque motabilem, quam produxerant aquae in species suas, et omne volatile secundum genus suum.  et vidit deus quod esset bonum.	2020-04-20	Liber_Genesis
1100000020	benedixitque eis, dicens: crescite, et multiplicamini, et replete aquas maris: avesque multiplicentur super terram.	2020-04-20	Liber_Genesis
1100000021	et factum est vespere et mane, dies quintus.	2020-04-20	Liber_Genesis
1100000022	dixit quoque deus: producat terra animam viventem in genere suo, iumenta, et reptilia, et bestias terrae secundum species suas.  factumque est ita.	2020-04-20	Liber_Genesis
1100000023	et fecit deus bestias terrae iuxta species suas, et iumenta, et omne reptile terrae in genere suo.	2020-04-20	Liber_Genesis
1100000024	et vidit deus quod esset bonum,et ait: faciamus hominem ad imaginem et similitudinem nostram: et praesit piscibus maris, et volatilibus caeli, et bestiis, universaeque terrae, omnique reptili, quod movetur in terra.	2020-04-20	Liber_Genesis
1100000025	et creavit deus hominem ad imaginem suam: ad imaginem dei creavit illum, masculum et feminam creavit eos.	2020-04-20	Liber_Genesis
1100000026	benedixitque illis deus, et ait: crescite et multiplicamini, et replete terram, et subiicite eam, et dominamini piscibus maris, et volatilibus caeli, et universis animantibus, quae moventur super terram.	2020-04-20	Liber_Genesis
1100000027	dixitque deus: ecce dedi vobis omnem herbam afferentem semen super terram, et universa ligna quae habent in semetipsis sementem generis sui, ut sint vobis in escam:et cunctis animantibus terrae, omnique volucri caeli, et universis quae moventur in terra, et in quibus est anima vivens, ut habeant ad vescendum.  et factum est ita.	2020-04-20	Liber_Genesis
1100000028	viditque deus cuncta quae fecerat, et erant valde bona.  et factum est vespere et mane, dies sextus.	2020-04-20	Liber_Genesis
1100000029	caput 2 igitur perfecti sunt caeli et terra, et omnis ornatus eorum.	2020-04-20	Liber_Genesis
1100000030	complevitque deus die septimo opus suum quod fecerat: et requievit die septimo ab universo opere quod patrarat.	2020-04-20	Liber_Genesis
1100000031	et benedixit diei septimo, et sanctificavit illum, quia in ipso cessaverat ab omni opere suo quod creavit deus ut faceret.	2020-04-20	Liber_Genesis
1100000032	istae sunt generationes caeli et terrae, quando creata sunt, in die quo fecit dominus deus caelum et terram,et omne virgultum agri antequam oriretur in terra, omnemque herbam regionis priusquam germinaret: non enim pluerat dominus deus super terram, et homo non erat qui operaretur terram:sed fons ascendebat e terra, irrigans universam superficiem terrae.	2020-04-20	Liber_Genesis
1100000033	formavit igitur dominus deus hominem de limo terrae, et inspiravit in faciem eius spiraculum vitae, et factus est homo in animam viventem.	2020-04-20	Liber_Genesis
1100000034	plantaverat autem dominus deus paradisum voluptatis a principio, in quo posuit hominem quem formaverat.	2020-04-20	Liber_Genesis
1100000035	produxitque dominus deus de humo omne lignum pulchrum visu, et ad vescendum suave lignum etiam vitae in medio paradisi, lignumque scientiae boni et mali.	2020-04-20	Liber_Genesis
1100000036	et fluvius egrediebatur de loco voluptatis ad irrigandum paradisum, qui inde dividitur in quatuor capita.	2020-04-20	Liber_Genesis
1100000037	nomen uni phison: ipse est qui circuit omnem terram hevilath, ubi nascitur aurum:et aurum terrae illius optimum est; ibi invenitur bdellium, et lapis onychinus.	2020-04-20	Liber_Genesis
1100000038	et nomen fluvii secundi gehon; ipse est qui circumit omnem terram aethiopiae.	2020-04-20	Liber_Genesis
1100000039	nomen vero fluminis tertii, tigris: ipse vadit contra assyrios.  fluvius autem quartus, ipse est euphrates.	2020-04-20	Liber_Genesis
1100000040	tulit ergo dominus deus hominem, et posuit eum in paradiso voluptatis, ut operaretur, et custodiret illum:praecepitque ei, dicens: ex omni ligno paradisi comede;de ligno autem scientiae boni et mali ne comedas: in quocumque enim die comederis ex eo, morte morieris.	2020-04-20	Liber_Genesis
1100000041	dixit quoque dominus deus: non est bonum esse hominem solum: faciamus ei adiutorium simile sibi.	2020-04-20	Liber_Genesis
1100000042	formatis igitur dominus deus de humo cunctis animantibus terrae, et universis volatilibus caeli, adduxit ea ad adam, ut videret quid vocaret ea: omne enim quod vocavit adam animae viventis, ipsum est nomen eius.	2020-04-20	Liber_Genesis
1100000043	appellavitque adam nominibus suis cuncta animantia, et universa volatilia caeli, et omnes bestias terrae: adae vero non inveniebatur adiutor similis eius.	2020-04-20	Liber_Genesis
1100000044	immisit ergo dominus deus soporem in adam: cumque obdormisset, tulit unam de costis eius, et replevit carnem pro ea.	2020-04-20	Liber_Genesis
1100000045	et aedificavit dominus deus costam, quam tulerat de adam, in mulierem: et adduxit eam ad adam.	2020-04-20	Liber_Genesis
1100000046	dixitque adam: hoc nunc os ex ossibus meis, et caro de carne mea: haec vocabitur virago, quoniam de viro sumpta est.	2020-04-20	Liber_Genesis
1100000047	quam ob rem relinquet homo patrem suum, et matrem, et adhaerebit uxori suae: et erunt duo in carne una.	2020-04-20	Liber_Genesis
1100000048	erat autem uterque nudus, adam scilicet et uxor eius: et non erubescebant.	2020-04-20	Liber_Genesis
1100000049	caput 3 sed et serpens erat callidior cunctis animantibus terrae quae fecerat dominus deus.  qui dixit ad mulierem: cur praecepit vobis deus ut non comederetis de omni ligno paradisi? cui respondit mulier: de fructu lignorum, quae sunt in paradiso, vescimur:de fructu vero ligni quod est in medio paradisi, praecepit nobis deus ne comederemus, et ne tangeremus illud, ne forte moriamur.	2020-04-20	Liber_Genesis
1100000050	dixit autem serpens ad mulierem: nequaquam morte moriemini.	2020-04-20	Liber_Genesis
1100000051	scit enim deus quod in quocumque die comederitis ex eo, aperientur oculi vestri, et eritis sicut dii, scientes bonum et malum.	2020-04-20	Liber_Genesis
1100000052	vidit igitur mulier quod bonum esset lignum ad vescendum, et pulchrum oculis, aspectuque delectabile: et tulit de fructu illius, et comedit: deditque viro suo, qui comedit.	2020-04-20	Liber_Genesis
1100000053	et aperti sunt oculi amborum; cumque cognovissent se esse nudos, consuerunt folia ficus, et fecerunt sibi perizomata.	2020-04-20	Liber_Genesis
1100000054	et cum audissent vocem domini dei deambulantis in paradiso ad auram post meridiem, abscondit se adam et uxor eius a facie domini dei in medio ligni paradisi.	2020-04-20	Liber_Genesis
1100000055	vocavitque dominus deus adam, et dixit ei: ubi es? qui ait: vocem tuam audivi in paradiso, et timui, eo quod nudus essem, et abscondi me.	2020-04-20	Liber_Genesis
1100000056	cui dixit: quis enim indicavit tibi quod nudus esses, nisi quod ex ligno de quo praeceperam tibi ne comederes, comedisti? dixitque adam: mulier, quam dedisti mihi sociam, dedit mihi de ligno, et comedi.	2020-04-20	Liber_Genesis
1100000057	et dixit dominus deus ad mulierem: quare hoc fecisti?  quae respondit: serpens decepit me, et comedi.	2020-04-20	Liber_Genesis
1100000058	et ait dominus deus ad serpentem: quia fecisti hoc, maledictus es inter omnia animantia, et bestias terrae: super pectus tuum gradieris, et terram comedes cunctis diebus vitae tuae.	2020-04-20	Liber_Genesis
1100000059	inimicitias ponam inter te et mulierem, et semen tuum et semen illius: ipsa conteret caput tuum, et tu insidiaberis calcaneo eius.	2020-04-20	Liber_Genesis
1100000060	mulieri quoque dixit: multiplicabo aerumnas tuas, et conceptus tuos: in dolore paries filios, et sub viri potestate eris, et ipse dominabitur tui.	2020-04-20	Liber_Genesis
1100000061	adae vero dixit: quia audisti vocem uxoris tuae, et comedisti de ligno, ex quo praeceperam tibi ne comederes, maledicta terra in opere tuo: in laboribus comedes ex ea cunctis diebus vitae tuae.	2020-04-20	Liber_Genesis
1100000062	spinas et tribulos germinabit tibi, et comedes herbam terrae.	2020-04-20	Liber_Genesis
1100000063	in sudore vultus tui vesceris pane, donec revertaris in terram de qua sumptus es: quia pulvis es et in pulverem reverteris.	2020-04-20	Liber_Genesis
1100000064	et vocavit adam nomen uxoris suae, heva: eo quod mater esset cunctorum viventium.	2020-04-20	Liber_Genesis
1100000065	fecit quoque dominus deus adae et uxori eius tunicas pelliceas, et induit eos:et ait: ecce adam quasi unus ex nobis factus est, sciens bonum et malum: nunc ergo ne forte mittat manum suam, et sumat etiam de ligno vitae, et comedat, et vivat in aeternum.	2020-04-20	Liber_Genesis
1100000066	et emisit eum dominus deus de paradiso voluptatis, ut operaretur terram de qua sumptus est.	2020-04-20	Liber_Genesis
1100000067	eiecitque adam: et collocavit ante paradisum voluptatis cherubim, et flammeum gladium, atque versatilem, ad custodiendam viam ligni vitae.	2020-04-20	Liber_Genesis
1100000068	caput 4 adam vero cognovit uxorem suam hevam, quae concepit et peperit cain, dicens: possedi hominem per deum.	2020-04-20	Liber_Genesis
1100000069	rursumque peperit fratrem eius abel.  fuit autem abel pastor ovium, et cain agricola.	2020-04-20	Liber_Genesis
1100000070	factum est autem post multos dies ut offerret cain de fructibus terrae munera domino.	2020-04-20	Liber_Genesis
1100000071	abel quoque obtulit de primogenitis gregis sui, et de adipibus eorum: et respexit dominus ad abel, et ad munera eius.	2020-04-20	Liber_Genesis
1100000072	ad cain vero, et ad munera illius non respexit: iratusque est cain vehementer, et concidit vultus eius.	2020-04-20	Liber_Genesis
1100000073	dixitque dominus ad eum: quare iratus es?  et cur concidit facies tua? nonne si bene egeris, recipies: sin autem male, statim in foribus peccatum aderit?  sed sub te erit appetitus eius, et tu dominaberis illius.	2020-04-20	Liber_Genesis
1100000074	dixitque cain ad abel fratrem suum: egrediamur foras.  cumque essent in agro, consurrexit cain adversus fratrem suum abel, et interfecit eum.	2020-04-20	Liber_Genesis
1100000075	et ait dominus ad cain: ubi est abel frater tuus?  qui respondit: nescio: num custos fratris mei sum ego? dixitque ad eum: quid fecisti?  vox sanguinis fratris tui clamat ad me de terra.	2020-04-20	Liber_Genesis
1100000076	nunc igitur maledictus eris super terram, quae aperuit os suum, et suscepit sanguinem fratris tui de manu tua.	2020-04-20	Liber_Genesis
1100000077	cum operatus fueris eam, non dabit tibi fructus suos: vagus et profugus eris super terram.	2020-04-20	Liber_Genesis
1100000078	dixitque cain ad dominum: maior est iniquitas mea, quam ut veniam merear.	2020-04-20	Liber_Genesis
1100000079	ecce eiicis me hodie a facie terrae, et a facie tua abscondar, et ero vagus et profugus in terra: omnis igitur qui invenerit me, occidet me.	2020-04-20	Liber_Genesis
1100000080	dixitque ei dominus: nequaquam ita fiet: sed omnis qui occiderit cain, septuplum punietur.  posuitque dominus cain signum, ut non interficeret eum omnis qui invenisset eum.	2020-04-20	Liber_Genesis
1100000081	egressusque cain a facie domini, habitavit profugus in terra ad orientalem plagam eden.	2020-04-20	Liber_Genesis
1100000082	cognovit autem cain uxorem suam, quae concepit, et peperit henoch: et aedificavit civitatem, vocavitque nomen eius ex nomine filii sui, henoch.	2020-04-20	Liber_Genesis
1100000083	porro henoch genuit irad, et irad genuit maviael, et maviael genuit mathusael, et mathusael genuit lamech.	2020-04-20	Liber_Genesis
1100000084	qui accepit duas uxores, nomen uni ada, et nomen alteri sella.	2020-04-20	Liber_Genesis
1100000085	genuitque ada iabel, qui fuit pater habitantium in tentoriis, atque pastorum.	2020-04-20	Liber_Genesis
1100000086	et nomen fratris eius iubal: ipse fuit pater canentium cithara et organo.	2020-04-20	Liber_Genesis
1100000087	sella quoque genuit tubalcain, qui fuit malleator et faber in cuncta opera aeris et ferri.  soror vero tubalcain, noema.	2020-04-20	Liber_Genesis
1100000088	dixitque lamech uxoribus suis adae et sellae: audite vocem meam, uxores lamech; auscultate sermonem meum: quoniam occidi virum in vulnus meum, et adolescentulum in livorem meum.	2020-04-20	Liber_Genesis
1100000089	septuplum ultio dabitur de cain: de lamech vero septuagies septies.	2020-04-20	Liber_Genesis
1100000090	cognovit quoque adhuc adam uxorem suam: et peperit filium, vocavitque nomen eius seth, dicens: posuit mihi deus semen aliud pro abel, quem occidit cain.	2020-04-20	Liber_Genesis
1100000091	sed et seth natus est filius, quem vocavit enos: iste coepit invocare nomen domini.	2020-04-20	Liber_Genesis
1100000092	caput 5 hic est liber generationis adam.  in die qua creavit deus hominem, ad similitudinem dei fecit illum.	2020-04-20	Liber_Genesis
1100000093	masculum et feminam creavit eos, et benedixit illis: et vocavit nomen eorum adam, in die quo creati sunt.	2020-04-20	Liber_Genesis
1100000094	vixit autem adam centum triginta annis: et genuit ad imaginem et similitudinem suam, vocavitque nomen eius seth.	2020-04-20	Liber_Genesis
1100000095	et facti sunt dies adam, postquam genuit seth, octingenti anni: genuitque filios et filias.	2020-04-20	Liber_Genesis
1100000096	et factum est omne tempus quod vixit adam, anni nongenti triginta, et mortuus est.	2020-04-20	Liber_Genesis
1100000097	vixit quoque seth centum quinque annis, et genuit enos.	2020-04-20	Liber_Genesis
1100000098	vixitque seth, postquam genuit enos, octingentis septem annis, genuitque filios et filias.	2020-04-20	Liber_Genesis
1100000099	et facti sunt omnes dies seth nongentorum duodecim annorum, et mortuus est.	2020-04-20	Liber_Genesis
1100000100	vixit vero enos nonaginta annis, et genuit cainan.	2020-04-20	Liber_Genesis
1100000101	post cuius ortum vixit octingentis quindecim annis, et genuit filios et filias.	2020-04-20	Liber_Genesis
1100000102	factique sunt omnes dies enos nongenti quinque anni, et mortuus est.	2020-04-20	Liber_Genesis
1100000103	vixit quoque cainan septuaginta annis, et genuit malaleel.	2020-04-20	Liber_Genesis
1100000104	et vixit cainan, postquam genuit malaleel, octingentis quadraginta annis, genuitque filios et filias.	2020-04-20	Liber_Genesis
1100000105	et facti sunt omnes dies cainan nongenti decem anni, et mortuus est.	2020-04-20	Liber_Genesis
1100000106	vixit autem malaleel sexaginta quinque annis, et genuit iared.	2020-04-20	Liber_Genesis
1100000107	et vixit malaleel, postquam genuit iared, octingentis triginta annis, et genuit filios et filias.	2020-04-20	Liber_Genesis
1100000108	et facti sunt omnes dies malaleel octingenti nonaginta quinque anni, et mortuus est.	2020-04-20	Liber_Genesis
1100000109	vixitque iared centum sexaginta duobus annis, et genuit henoch.	2020-04-20	Liber_Genesis
1100000110	et vixit iared, postquam genuit henoch, octingentis annis, et genuit filios et filias.	2020-04-20	Liber_Genesis
1100000111	et facti sunt omnes dies iared nongenti sexaginta duo anni, et mortuus est.	2020-04-20	Liber_Genesis
1100000112	porro henoch vixit sexaginta quinque annis, et genuit mathusalam.	2020-04-20	Liber_Genesis
1100000113	et ambulavit henoch cum deo: et vixit, postquam genuit mathusalam, trecentis annis, et genuit filios et filias.	2020-04-20	Liber_Genesis
1100000114	et facti sunt omnes dies henoch trecenti sexaginta quinque anni.	2020-04-20	Liber_Genesis
1100000115	ambulavitque cum deo, et non apparuit: quia tulit eum deus.	2020-04-20	Liber_Genesis
1100000116	vixit quoque mathusala centum octoginta septem annis, et genuit lamech.	2020-04-20	Liber_Genesis
1100000117	et vixit mathusala, postquam genuit lamech, septingentis octoginta duobus annis, et genuit filios et filias.	2020-04-20	Liber_Genesis
1100000118	et facti sunt omnes dies mathusala nongenti sexaginta novem anni, et mortuus est.	2020-04-20	Liber_Genesis
1100000119	vixit autem lamech centum octoginta duobus annis, et genuit filium:vocavitque nomen eius noe, dicens: iste consolabitur nos ab operibus et laboribus manuum nostrarum in terra, cui maledixit dominus.	2020-04-20	Liber_Genesis
1100000120	vixitque lamech, postquam genuit noe, quingentis nonaginta quinque annis, et genuit filios et filias.	2020-04-20	Liber_Genesis
1100000121	et facti sunt omnes dies lamech septingenti septuaginta septem anni, et mortuus est.  noe vero cum quingentorum esset annorum, genuit sem, cham et iapheth.	2020-04-20	Liber_Genesis
1100000122	caput 6 cumque coepissent homines multiplicari super terram, et filias procreassent,videntes filii dei filias hominum quod essent pulchrae, acceperunt sibi uxores ex omnibus, quas elegerant.	2020-04-20	Liber_Genesis
1100000123	dixitque deus: non permanebit spiritus meus in homine in aeternum, quia caro est: eruntque dies illius centum viginti annorum.	2020-04-20	Liber_Genesis
1100000124	gigantes autem erant super terram in diebus illis: postquam enim ingressi sunt filii dei ad filias hominum, illaeque genuerunt, isti sunt potentes a saeculo viri famosi.	2020-04-20	Liber_Genesis
1100000125	videns autem deus quod multa malitia hominum esset in terra, et cuncta cogitatio cordis intenta esset ad malum omni tempore,poenituit eum quod hominum fecisset in terra.  et tactus dolore cordis intrinsecus,delebo, inquit, hominem, quem creavi, a facie terrae, ab homine usque ad animantia, a reptili usque ad volucres caeli: poenitet enim me fecisse eos.	2020-04-20	Liber_Genesis
1100000126	noe vero invenit gratiam coram domino.	2020-04-20	Liber_Genesis
1100000127	hae sunt generationes noe: noe vir iustus atque perfectus fuit in generationibus suis; cum deo ambulavit.	2020-04-20	Liber_Genesis
1100000128	et genuit tres filios, sem, cham et iapheth.	2020-04-20	Liber_Genesis
1100000129	corrupta est autem terra coram deo, et repleta est iniquitate.	2020-04-20	Liber_Genesis
1100000130	cumque vidisset deus terram esse corruptam (omnis quippe caro corruperat viam suam super terram),dixit ad noe: finis universae carnis venit coram me: repleta est terra iniquitate a facie eorum, et ego disperdam eos cum terra.	2020-04-20	Liber_Genesis
1100000131	fac tibi arcam de lignis laevigatis; mansiunculas in arca facies, et bitumine linies intrinsecus et extrinsecus.	2020-04-20	Liber_Genesis
1100000132	et sic facies eam: trecentorum cubitorum erit longitudo arcae, quinquaginta cubitorum latitudo, et triginta cubitorum altitudo illius.	2020-04-20	Liber_Genesis
1100000133	fenestram in arca facies, et in cubito consummabis summitatem eius: ostium autem arcae pones ex latere; deorsum, coenacula et tristega facies in ea.	2020-04-20	Liber_Genesis
1100000134	ecce ego adducam aquas diluvii super terram, ut interficiam omnem carnem, in qua spiritus vitae est subter caelum: universa quae in terra sunt, consumentur.	2020-04-20	Liber_Genesis
1100000135	ponamque foedus meum tecum: et ingredieris arcam tu et filii tui, uxor tua, et uxores filiorum tuorum tecum.	2020-04-20	Liber_Genesis
1100000136	et ex cunctis animantibus universae carnis bina induces in arcam, ut vivant tecum: masculini sexus et feminini.	2020-04-20	Liber_Genesis
1100000137	de volucribus iuxta genus suum, et de iumentis in genere suo, et ex omni reptili terrae secundum genus suum: bina de omnibus ingredientur tecum, ut possint vivere.	2020-04-20	Liber_Genesis
1100000138	tolles igitur tecum ex omnibus escis, quae mandi possunt, et comportabis apud te: et erunt tam tibi, quam illis in cibum.	2020-04-20	Liber_Genesis
1100000139	fecit igitur noe omnia quae praeceperat illi deus.	2020-04-20	Liber_Genesis
1100000140	caput 7 dixitque dominus ad eum: ingredere tu et omnis domus tua in arcam: te enim vidi iustum coram me in generatione hac.	2020-04-20	Liber_Genesis
1100000141	ex omnibus animantibus mundis tolle septena et septena, masculum et feminam: de animantibus vero immundis duo et duo, masculum et feminam.	2020-04-20	Liber_Genesis
1100000142	sed et de volatilibus caeli septena et septena, masculum et feminam: ut salvetur semen super faciem universae terrae.	2020-04-20	Liber_Genesis
1100000143	adhuc enim, et post dies septem ego pluam super terram quadraginta diebus et quadraginta noctibus: et delebo omnem substantiam, quam feci, de superficie terrae.	2020-04-20	Liber_Genesis
1100000144	fecit ergo noe omnia quae mandaverat ei dominus.	2020-04-20	Liber_Genesis
1100000145	eratque sexcentorum annorum quando diluvii aquae inundaverunt super terram.	2020-04-20	Liber_Genesis
1100000146	et ingressus est noe et filii eius, uxor eius et uxores filiorum eius cum eo in arcam propter aquas diluvii.	2020-04-20	Liber_Genesis
1100000147	de animantibus quoque mundis et immundis, et de volucribus, et ex omni quod movetur super terram,duo et duo ingressa sunt ad noe in arcam, masculus et femina, sicut praeceperat dominus noe.	2020-04-20	Liber_Genesis
1100000148	cumque transissent septem dies, aquae diluvii inundaverunt super terram.	2020-04-20	Liber_Genesis
1100000149	anno sexcentesimo vitae noe, mense secundo, septimodecimo die mensis, rupti sunt omnes fontes abyssi magnae, et cataractae caeli apertae sunt:et facta est pluvia super terram quadraginta diebus et quadraginta noctibus.	2020-04-20	Liber_Genesis
1100000150	in articulo diei illius ingressus est noe, et sem, et cham, et iapheth filii eius; uxor illius, et tres uxores filiorum eius cum eis in arcam:ipsi et omne animal secundum genus suum, universaque iumenta in genere suo, et omne quod movetur super terram in genere suo, cunctumque volatile secundum genus suum, universae aves, omnesque volucres,ingressae sunt ad noe in arcam, bina et bina ex omni carne, in qua erat spiritus vitae.	2020-04-20	Liber_Genesis
1100000151	et quae ingressa sunt, masculus et femina ex omni carne introierunt, sicut praeceperat ei deus: et inclusit eum dominus deforis.	2020-04-20	Liber_Genesis
1100000152	factumque est diluvium quadraginta diebus super terram: et multiplicatae sunt aquae, et elevaverunt arcam in sublime a terra.	2020-04-20	Liber_Genesis
1100000153	vehementer enim inundaverunt, et omnia repleverunt in superficie terrae: porro arca ferebatur super aquas.	2020-04-20	Liber_Genesis
1100000154	et aquae praevaluerunt nimis super terram: opertique sunt omnes montes excelsi sub universo caelo.	2020-04-20	Liber_Genesis
1100000155	quindecim cubitis altior fuit aqua super montes, quos operuerat.	2020-04-20	Liber_Genesis
1100000156	consumptaque est omnis caro quae movebatur super terram, volucrum, animantium, bestiarum, omniumque reptilium, quae reptant super terram: universi homines,et cuncta, in quibus spiraculum vitae est in terra, mortua sunt.	2020-04-20	Liber_Genesis
1100000157	et delevit omnem substantiam quae erat super terram, ab homine usque ad pecus, tam reptile quam volucres caeli: et deleta sunt de terra.  remansit autem solus noe, et qui cum eo erant in arca.	2020-04-20	Liber_Genesis
1100000158	obtinueruntque aquae terram centum quinquaginta diebus.	2020-04-20	Liber_Genesis
1100000159	caput 8 recordatus autem deus noe, cunctorumque animantium, et omnium iumentorum, quae erant cum eo in arca, adduxit spiritum super terram, et imminutae sunt aquae.	2020-04-20	Liber_Genesis
1100000160	et clausi sunt fontes abyssi, et cataractae caeli: et prohibitae sunt pluviae de caelo.	2020-04-20	Liber_Genesis
1100000161	reversaeque sunt aquae de terra euntes et redeuntes: et coeperunt minui post centum quinquaginta dies.	2020-04-20	Liber_Genesis
1100000162	requievitque arca mense septimo, vigesimo septimo die mensis, super montes armeniae.	2020-04-20	Liber_Genesis
1100000163	at vero aquae ibant et decrescebant usque ad decimum mensem: decimo enim mense, primo die mensis, apparuerunt cacumina montium.	2020-04-20	Liber_Genesis
1100000164	cumque transissent quadraginta dies, aperiens noe fenestram arcae, quam fecerat, dimisit corvum,qui egrediebatur, et non revertebatur, donec siccarentur aquae super terram.	2020-04-20	Liber_Genesis
1100000165	emisit quoque columbam post eum, ut videret si iam cessassent aquae super faciem terrae.	2020-04-20	Liber_Genesis
1100000166	quae cum non invenisset ubi requiesceret pes eius, reversa est ad eum in arcam: aquae enim erant super universam terram: extenditque manum, et apprehensam intulit in arcam.	2020-04-20	Liber_Genesis
1100000167	expectatis autem ultra septem diebus aliis, rursum dimisit columbam ex arca.	2020-04-20	Liber_Genesis
1100000168	at illa venit ad eum ad vesperam, portans ramum olivae virentibus foliis in ore suo: intellexit ergo noe quod cessassent aquae super terram.	2020-04-20	Liber_Genesis
1100000169	expectavitque nihilominus septem alios dies: et emisit columbam, quae non est reversa ultra ad eum.	2020-04-20	Liber_Genesis
1100000170	igitur sexcentesimo primo anno, primo mense, prima die mensis, imminutae sunt aquae super terram: et aperiens noe tectum arcae, aspexit, viditque quod exsiccata esset superficies terrae.	2020-04-20	Liber_Genesis
1100000171	mense secundo, septimo et vigesimo die mensis arefacta est terra.	2020-04-20	Liber_Genesis
1100000172	locutus est autem deus ad noe, dicens:egredere de arca, tu et uxor tua, filii tui et uxores filiorum tuorum tecum.	2020-04-20	Liber_Genesis
1100000173	cuncta animantia, quae sunt apud te, ex omni carne, tam in volatilibus quam in bestiis et universis reptilibus, quae reptant super terram, educ tecum, et ingredimini super terram: crescite et multiplicamini super eam.	2020-04-20	Liber_Genesis
1100000174	egressus est ergo noe, et filii eius: uxor illius, et uxores filiorum eius cum eo.	2020-04-20	Liber_Genesis
1100000175	sed et omnia animantia, iumenta, et reptilia quae reptant super terram, secundum genus suum, egressa sunt de arca.	2020-04-20	Liber_Genesis
1100000176	aedificavit autem noe altare domino: et tollens de cunctis pecoribus et volucribus mundis, obtulit holocausta super altare.	2020-04-20	Liber_Genesis
1100000177	odoratusque est dominus odorem suavitatis, et ait: nequaquam ultra maledicam terrae propter homines: sensus enim et cogitatio humani cordis in malum prona sunt ab adolescentia sua: non igitur ultra percutiam omnem animam viventem sicut feci.	2020-04-20	Liber_Genesis
1100000178	cunctis diebus terrae, sementis et messis, frigus et aestus, aestas et hiems, nox et dies non requiescent.	2020-04-20	Liber_Genesis
1100000179	caput 9 benedixitque deus noe et filiis eius.  et dixit ad eos: crescite, et multiplicamini, et replete terram.	2020-04-20	Liber_Genesis
1100000180	et terror vester ac tremor sit super cuncta animalia terrae, et super omnes volucres caeli, cum universis quae moventur super terram: omnes pisces maris manui vestrae traditi sunt.	2020-04-20	Liber_Genesis
1100000181	et omne, quod movetur et vivit, erit vobis in cibum: quasi olera virentia tradidi vobis omnia.	2020-04-20	Liber_Genesis
1100000182	excepto, quod carnem cum sanguine non comedetis.	2020-04-20	Liber_Genesis
1100000183	sanguinem enim animarum vestrarum requiram de manu cunctarum bestiarum: et de manu hominis, de manu viri, et fratris eius requiram animam hominis.	2020-04-20	Liber_Genesis
1100000184	quicumque effuderit humanum sanguinem, fundetur sanguis illius: ad imaginem quippe dei factus est homo.	2020-04-20	Liber_Genesis
1100000185	vos autem crescite et multiplicamini, et ingredimini super terram, et implete eam.	2020-04-20	Liber_Genesis
1100000186	haec quoque dixit deus ad noe, et ad filios eius cum eo:ecce ego statuam pactum meum vobiscum, et cum semine vestro post vos:et ad omnem animam viventem, quae est vobiscum, tam in volucribus quam in iumentis et pecudibus terrae cunctis, quae egressa sunt de arca, et universis bestiis terrae.	2020-04-20	Liber_Genesis
1100000187	statuam pactum meum vobiscum, et nequaquam ultra interficietur omnis caro aquis diluvii, neque erit deinceps diluvium dissipans terram.	2020-04-20	Liber_Genesis
1100000188	dixitque deus: hoc signum foederis quod do inter me et vos, et ad omnem animam viventem, quae est vobiscum in generationes sempiternas:arcum meum ponam in nubibus, et erit signum foederis inter me et inter terram.	2020-04-20	Liber_Genesis
1100000189	cumque obduxero nubibus caelum, apparebit arcus meus in nubibus:et recordabor foederis mei vobiscum, et cum omni anima vivente quae carnem vegetat: et non erunt ultra aquae diluvii ad delendum universam carnem.	2020-04-20	Liber_Genesis
1100000190	eritque arcus in nubibus, et videbo illum, et recordabor foederis sempiterni quod pactum est inter deum et omnem animam viventem universae carnis quae est super terram.	2020-04-20	Liber_Genesis
1100000191	dixitque deus ad noe: hoc erit signum foederis, quod constitui inter me et omnem carnem super terram.	2020-04-20	Liber_Genesis
1100000192	erant ergo filii noe, qui egressi sunt de arca, sem, cham et iapheth: porro cham ipse est pater chanaan.	2020-04-20	Liber_Genesis
1100000193	tres isti filii sunt noe: et ab his disseminatum est omne genus hominum super universam terram.	2020-04-20	Liber_Genesis
1100000194	coepitque noe vir agricola exercere terram, et plantavit vineam.	2020-04-20	Liber_Genesis
1100000195	bibensque vinum inebriatus est, et nudatus in tabernaculo suo.	2020-04-20	Liber_Genesis
1100000196	quod cum vidisset cham, pater chanaan, verenda scilicet patris sui esse nudata, nuntiavit duobus fratribus suis foras.	2020-04-20	Liber_Genesis
1100000197	at vero sem et iapheth pallium imposuerunt humeris suis, et incedentes retrorsum, operuerunt verenda patris sui: faciesque eorum aversae erant, et patris virilia non viderunt.	2020-04-20	Liber_Genesis
1100000198	evigilans autem noe ex vino, cum didicisset quae fecerat ei filius suus minor,ait: maledictus chanaan, servus servorum erit fratribus suis.	2020-04-20	Liber_Genesis
1100000199	dixitque: benedictus dominus deus sem, sit chanaan servus eius.	2020-04-20	Liber_Genesis
1100000200	dilatet deus iapheth, et habitet in tabernaculis sem, sitque chanaan servus eius.	2020-04-20	Liber_Genesis
1100000201	vixit autem noe post diluvium trecentis quinquaginta annis.	2020-04-20	Liber_Genesis
1100000202	et impleti sunt omnes dies eius nongentorum quinquaginta annorum: et mortuus est.	2020-04-20	Liber_Genesis
1100000203	caput 10 hae sunt generationes filiorum noe, sem, cham et iapheth: natique sunt eis filii post diluvium.	2020-04-20	Liber_Genesis
1100000204	filii iapheth: gomer, et magog, et madai, et iavan, et thubal, et mosoch, et thiras.	2020-04-20	Liber_Genesis
1100000205	porro filii gomer: ascenez et riphath et thogorma.	2020-04-20	Liber_Genesis
1100000206	filii autem iavan: elisa et tharsis, cetthim et dodanim.	2020-04-20	Liber_Genesis
1100000207	ab his divisae sunt insulae gentium in regionibus suis, unusquisque secundum linguam suam et familias suas in nationibus suis.	2020-04-20	Liber_Genesis
1100000208	filii autem cham: chus, et mesraim, et phuth, et chanaan.	2020-04-20	Liber_Genesis
1100000209	filii chus: saba, et hevila, et sabatha, et regma, et sabatacha.  filii regma: saba et dadan.	2020-04-20	Liber_Genesis
1100000210	porro chus genuit nemrod: ipse coepit esse potens in terra,et erat robustus venator coram domino.  ob hoc exivit proverbium: quasi nemrod robustus venator coram domino.	2020-04-20	Liber_Genesis
1100000211	fuit autem principium regni eius babylon, et arach et achad, et chalanne, in terra sennaar.	2020-04-20	Liber_Genesis
1100000212	de terra illa egressus est assur, et aedificavit niniven, et plateas civitatis, et chale.	2020-04-20	Liber_Genesis
1100000213	resen quoque inter niniven et chale: haec est civitas magna.	2020-04-20	Liber_Genesis
1100000214	at vero mesraim genuit ludim, et anamim et laabim, nephthuim,et phetrusim, et chasluim: de quibus egressi sunt philisthiim et caphtorim.	2020-04-20	Liber_Genesis
1100000215	chanaan autem genuit sidonem primogenitum suum.  hethaeum,et iebusaeum, et amorrhaeum, gergesaeum,hevaeum, et aracaeum: sinaeum,et aradium, samaraeum, et amathaeum: et post haec disseminati sunt populi chananaeorum.	2020-04-20	Liber_Genesis
1100000216	factique sunt termini chanaan venientibus a sidone geraram usque gazam, donec ingrediaris sodomam et gomorrham, et adamam, et seboim usque lesa.	2020-04-20	Liber_Genesis
1100000217	hi sunt filii cham in cognationibus, et linguis, et generationibus, terrisque et gentibus suis.	2020-04-20	Liber_Genesis
1100000218	de sem quoque nati sunt, patre omnium filiorum heber, fratre iapheth maiore.	2020-04-20	Liber_Genesis
1100000219	filii sem: aelam, et assur, et arphaxad, et lud, et aram.	2020-04-20	Liber_Genesis
1100000220	filii aram: us, et hul, et gether, et mes.	2020-04-20	Liber_Genesis
1100000221	at vero arphaxad genuit sale, de quo ortus est heber.	2020-04-20	Liber_Genesis
1100000222	natique sunt heber filii duo: nomen uni phaleg, eo quod in diebus eius divisa sit terra: et nomen fratris eius iectan.	2020-04-20	Liber_Genesis
1100000223	qui iectan genuit elmodad, et saleph, et asarmoth, iare,et aduram, et uzal, et decla,et ebal, et abimael, saba,et ophir, et hevila, et iobab: omnes isti, filii iectan.	2020-04-20	Liber_Genesis
1100000224	et facta est habitatio eorum de messa pergentibus usque sephar montem orientalem.	2020-04-20	Liber_Genesis
1100000225	isti filii sem secundum cognationes, et linguas, et regiones in gentibus suis.	2020-04-20	Liber_Genesis
1100000226	hae familiae noe iuxta populos et nationes suas.  ab his divisae sunt gentes in terra post diluvium.	2020-04-20	Liber_Genesis
1100000227	caput 11 erat autem terra labii unius, et sermonum eorumdem.	2020-04-20	Liber_Genesis
1100000228	cumque proficiscerentur de oriente, invenerunt campum in terra sennaar, et habitaverunt in eo.	2020-04-20	Liber_Genesis
1100000229	dixitque alter ad proximum suum: venite, faciamus lateres, et coquamus eos igni.  habueruntque lateres pro saxis, et bitumen pro caemento:et dixerunt: venite, faciamus nobis civitatem et turrim, cuius culmen pertingat ad caelum: et celebremus nomen nostrum antequam dividamur in universas terras.	2020-04-20	Liber_Genesis
1100000230	descendit autem dominus ut videret civitatem et turrim, quam aedificabant filii adam,et dixit: ecce, unus est populus, et unum labium omnibus: coeperuntque hoc facere, nec desistent a cogitationibus suis, donec eas opere compleant.	2020-04-20	Liber_Genesis
1100000231	venite igitur, descendamus, et confundamus ibi linguam eorum, ut non audiat unusquisque vocem proximi sui.	2020-04-20	Liber_Genesis
1100000232	atque ita divisit eos dominus ex illo loco in universas terras, et cessaverunt aedificare civitatem.	2020-04-20	Liber_Genesis
1100000233	et idcirco vocatum est nomen eius babel, quia ibi confusum est labium universae terrae: et inde dispersit eos dominus super faciem cunctarum regionum.	2020-04-20	Liber_Genesis
1100000234	hae sunt generationes sem: sem erat centum annorum quando genuit arphaxad, biennio post diluvium.	2020-04-20	Liber_Genesis
1100000235	vixitque sem, postquam genuit arphaxad, quingentis annis: et genuit filios et filias.	2020-04-20	Liber_Genesis
1100000236	porro arphaxad vixit triginta quinque annis, et genuit sale.	2020-04-20	Liber_Genesis
1100000237	vixitque arphaxad, postquam genuit sale, trecentis tribus annis: et genuit filios et filias.	2020-04-20	Liber_Genesis
1100000238	sale quoque vixit triginta annis, et genuit heber.	2020-04-20	Liber_Genesis
1100000239	vixitque sale, postquam genuit heber, quadringentis tribus annis: et genuit filios et filias.	2020-04-20	Liber_Genesis
1100000240	vixit autem heber triginta quatuor annis, et genuit phaleg.	2020-04-20	Liber_Genesis
1100000241	et vixit heber postquam genuit phaleg, quadringentis triginta annis: et genuit filios et filias.	2020-04-20	Liber_Genesis
1100000242	vixit quoque phaleg triginta annis, et genuit reu.	2020-04-20	Liber_Genesis
1100000243	vixitque phaleg, postquam genuit reu, ducentis novem annis: et genuit filios et filias.	2020-04-20	Liber_Genesis
1100000244	vixit autem reu triginta duobus annis, et genuit sarug.	2020-04-20	Liber_Genesis
1100000245	vixit quoque reu, postquam genuit sarug, ducentis septem annis: et genuit filios et filias.	2020-04-20	Liber_Genesis
1100000246	vixit vero sarug triginta annis, et genuit nachor.	2020-04-20	Liber_Genesis
1100000247	vixitque sarug, postquam genuit nachor, ducentis annis: et genuit filios et filias.	2020-04-20	Liber_Genesis
1100000248	vixit autem nachor viginti novem annis, et genuit thare.	2020-04-20	Liber_Genesis
1100000249	vixitque nachor, postquam genuit thare, centum decem et novem annis: et genuit filios et filias.	2020-04-20	Liber_Genesis
1100000250	vixitque thare septuaginta annis, et genuit abram, et nachor, et aran.	2020-04-20	Liber_Genesis
1100000251	hae sunt autem generationes thare: thare genuit abram, nachor et aran.  porro aran genuit lot.	2020-04-20	Liber_Genesis
1100000252	mortuusque est aran ante thare patrem suum, in terra nativitatis suae, in ur chaldaeorum.	2020-04-20	Liber_Genesis
1100000253	duxerunt autem abram et nachor uxores: nomen uxoris abram, sarai: et nomen uxoris nachor, melcha filia aran, patris melchae, et patris ieschae.	2020-04-20	Liber_Genesis
1100000254	erat autem sarai sterilis, nec habebat liberos.	2020-04-20	Liber_Genesis
1100000255	tulit itaque thare abram filium suum, et lot filium aran, filium filii sui, et sarai nurum suam, uxorem abram filii sui, et eduxit eos de ur chaldaeorum, ut irent in terram chanaan: veneruntque usque haran, et habitaverunt ibi.	2020-04-20	Liber_Genesis
1100000256	et facti sunt dies thare ducentorum quinque annorum, et mortuus est in haran.	2020-04-20	Liber_Genesis
1100000257	caput 12 dixit autem dominus ad abram: egredere de terra tua, et de cognatione tua, et de domo patris tui, et veni in terram quam monstrabo tibi.	2020-04-20	Liber_Genesis
1100000258	faciamque te in gentem magnam, et benedicam tibi, et magnificabo nomen tuum, erisque benedictus.	2020-04-20	Liber_Genesis
1100000259	benedicam benedicentibus tibi, et maledicam maledicentibus tibi, atque in te benedicentur universae cognationes terrae.	2020-04-20	Liber_Genesis
1100000260	egressus est itaque abram sicut praeceperat ei dominus, et ivit cum eo lot: septuaginta quinque annorum erat abram cum egrederetur de haran.	2020-04-20	Liber_Genesis
1100000261	tulitque sarai uxorem suam, et lot filium fratris sui, universamque substantiam quam possederant, et animas quas fecerant in haran: et egressi sunt ut irent in terram chanaan.  cumque venissent in eam,pertransivit abram terram usque ad locum sichem, usque ad convallem illustrem: chananaeus autem tunc erat in terra.	2020-04-20	Liber_Genesis
1100000262	apparuit autem dominus abram, et dixit ei: semini tuo dabo terram hanc.  qui aedificavit ibi altare domino, qui apparuerat ei.	2020-04-20	Liber_Genesis
1100000263	et inde transgrediens ad montem, qui erat contra orientem bethel, tetendit ibi tabernaculum suum, ab occidente habens bethel, et ab oriente hai: aedificavit quoque ibi altare domino, et invocavit nomen eius.	2020-04-20	Liber_Genesis
1100000264	perrexitque abram vadens, et ultra progrediens ad meridiem.	2020-04-20	Liber_Genesis
1100000265	facta est autem fames in terra: descenditque abram in aegyptum, ut peregrinaretur ibi: praevaluerat enim fames in terra.	2020-04-20	Liber_Genesis
1100000266	cumque prope esset ut ingrederetur aegyptum, dixit sarai uxori suae: novi quod pulchra sis mulier:et quod cum viderint te aegyptii, dicturi sunt: uxor ipsius est: et interficient me, et te reservabunt.	2020-04-20	Liber_Genesis
1100000267	dic ergo, obsecro te, quod soror mea sis: ut bene sit mihi propter te, et vivat anima mea ob gratiam tui.	2020-04-20	Liber_Genesis
1100000268	cum itaque ingressus esset abram aegyptum, viderunt aegyptii mulierem quod esset pulchra nimis.	2020-04-20	Liber_Genesis
1100000269	et nuntiaverunt principes pharaoni, et laudaverunt eam apud illum: et sublata est mulier in domum pharaonis.	2020-04-20	Liber_Genesis
1100000270	abram vero bene usi sunt propter illam: fueruntque ei oves et boves et asini, et servi et famulae, et asinae et cameli.	2020-04-20	Liber_Genesis
1100000271	flagellavit autem dominus pharaonem plagis maximis, et domum eius, propter sarai uxorem abram.	2020-04-20	Liber_Genesis
1100000272	vocavitque pharao abram, et dixit ei: quidnam est hoc quod fecisti mihi?  quare non indicasti quod uxor tua esset? quam ob causam dixisti esse sororem tuam, ut tollerem eam mihi in uxorem?  nunc igitur ecce coniux tua, accipe eam, et vade.	2020-04-20	Liber_Genesis
1100000273	praecepitque pharao super abram viris: et deduxerunt eum, et uxorem illius, et omnia quae habebat.	2020-04-20	Liber_Genesis
1100000274	caput 13 ascendit ergo abram de aegypto, ipse et uxor eius, et omnia quae habebat, et lot cum eo, ad australem plagam.	2020-04-20	Liber_Genesis
1100000275	erat autem dives valde in possessione auri et argenti.	2020-04-20	Liber_Genesis
1100000276	reversusque est per iter, quo venerat, a meridie in bethel, usque ad locum ubi prius fixerat tabernaculum inter bethel et hai,in loco altaris quod fecerat prius: et invocavit ibi nomen domini.	2020-04-20	Liber_Genesis
1100000277	sed et lot qui erat cum abram, fuerunt greges ovium, et armenta, et tabernacula.	2020-04-20	Liber_Genesis
1100000278	nec poterat eos capere terra, ut habitarent simul: erat quippe substantia eorum multa, et nequibant habitare communiter.	2020-04-20	Liber_Genesis
1100000279	unde et facta est rixa inter pastores gregum abram et lot.  eo autem tempore chananaeus et pherezaeus habitabant in terra illa.	2020-04-20	Liber_Genesis
1100000280	dixit ergo abram ad lot: ne quaeso sit iurgium inter me et te, et inter pastores meos et pastores tuos: fratres enim sumus.	2020-04-20	Liber_Genesis
1100000281	ecce universa terra coram te est: recede a me, obsecro: si ad sinistram ieris, ego dexteram tenebo: si tu dexteram elegeris, ego ad sinistram pergam.	2020-04-20	Liber_Genesis
1100000282	elevatis itaque lot oculis, vidit omnem circa regionem iordanis, quae universa irrigabatur antequam subverteret dominus sodomam et gomorrham, sicut paradisus domini, et sicut aegyptus venientibus in segor.	2020-04-20	Liber_Genesis
1100000283	elegitque sibi lot regionem circa iordanem, et recessit ab oriente: divisique sunt alterutrum a fratre suo.	2020-04-20	Liber_Genesis
1100000284	abram habitavit in terra chanaan; lot vero moratus est in oppidis, quae erant circa iordanem, et habitavit in sodomis.	2020-04-20	Liber_Genesis
1100000285	homines autem sodomitae pessimi erant, et peccatores coram domino nimis.	2020-04-20	Liber_Genesis
1100000286	dixitque dominus ad abram, postquam divisus est ab eo lot: leva oculos tuos et vide a loco, in quo nunc es, ad aquilonem et meridiem, ad orientem et occidentem.	2020-04-20	Liber_Genesis
1100000287	omnem terram, quam conspicis, tibi dabo, et semini tuo usque in sempiternum.	2020-04-20	Liber_Genesis
1100000288	faciamque semen tuum sicut pulverem terrae: si quis potest hominum numerare pulverem terrae, semen quoque tuum numerare poterit.	2020-04-20	Liber_Genesis
1100000289	surge, et perambula terram in longitudine et in latitudine sua: quia tibi daturus sum eam.	2020-04-20	Liber_Genesis
1100000290	movens igitur tabernaculum suum abram, venit, et habitavit iuxta convallem mambre, quae est in hebron: aedificavitque ibi altare domino.	2020-04-20	Liber_Genesis
1100000291	caput 14 factum est autem in illo tempore, ut amraphel rex sennaar, et arioch rex ponti, et chodorlahomor rex elamitarum, et thadal rex gentiuminirent bellum contra bara regem sodomorum, et contra bersa regem gomorrhae, et contra sennaab regem adamae, et contra semeber regem seboim, contraque regem balae, ipsa est segor.	2020-04-20	Liber_Genesis
1100000292	omnes hi convenerunt in vallem silvestrem, quae nunc est mare salis.	2020-04-20	Liber_Genesis
1100000293	duodecim enim annis servierunt chodorlahomor, et tertiodecimo anno recesserunt ab eo.	2020-04-20	Liber_Genesis
1100000294	igitur quartodecimo anno venit chodorlahomor, et reges qui erant cum eo: percusseruntque raphaim in astarothcarnaim, et zuzim cum eis, et emim in save cariathaim,et chorraeos in montibus seir, usque ad campestria pharan, quae est in solitudine.	2020-04-20	Liber_Genesis
1100000295	reversique sunt, et venerunt ad fontem misphat, ipsa est cades: et percusserunt omnem regionem amalecitarum, et amorrhaeum, qui habitabat in asasonthamar.	2020-04-20	Liber_Genesis
1100000296	et egressi sunt rex sodomorum, et rex gomorrhae, rexque adamae, et rex seboim, necnon et rex balae, quae est segor: et direxerunt aciem contra eos in valle silvestri:scilicet adversus chodorlahomor regem elamitarum, et thadal regem gentium, et amraphel regem sennaar, et arioch regem ponti: quatuor reges adversus quinque.	2020-04-20	Liber_Genesis
1100000297	vallis autem silvestris habebat puteos multos bituminis.  itaque rex sodomorum, et gomorrhae, terga verterunt, cecideruntque ibi: et qui remanserant, fugerunt ad montem.	2020-04-20	Liber_Genesis
1100000298	tulerunt autem omnem substantiam sodomorum et gomorrhae, et universa quae ad cibum pertinent, et abierunt:necnon et lot, et substantiam eius, filium fratris abram, qui habitabat in sodomis.	2020-04-20	Liber_Genesis
1100000299	et ecce unus, qui evaserat, nuntiavit abram hebraeo, qui habitabat in convalle mambre amorrhaei, fratris escol, et fratris aner: hi enim pepigerant foedus cum abram.	2020-04-20	Liber_Genesis
1100000300	quod cum audisset abram, captum videlicet lot fratrem suum, numeravit expeditos vernaculos suos trecentos decem et octo: et persecutus est usque dan.	2020-04-20	Liber_Genesis
1100000301	et divisis sociis, irruit super eos nocte: percussitque eos, et persecutus est eos usque hoba, quae est ad laevam damasci.	2020-04-20	Liber_Genesis
1100000302	reduxitque omnem substantiam, et lot fratrem suum cum substantia illius, mulieres quoque et populum.	2020-04-20	Liber_Genesis
1100000303	egressus est autem rex sodomorum in occursum eius postquam reversus est a caede chodorlahomor, et regum qui cum eo erant in valle save, quae est vallis regis.	2020-04-20	Liber_Genesis
1100000304	at vero melchisedech rex salem, proferens panem et vinum, erat enim sacerdos dei altissimi,benedixit ei, et ait: benedictus abram deo excelso, qui creavit caelum et terram:et benedictus deus excelsus, quo protegente, hostes in manibus tuis sunt.  et dedit ei decimas ex omnibus.	2020-04-20	Liber_Genesis
1100000305	dixit autem rex sodomorum ad abram: da mihi animas, cetera tolle tibi.	2020-04-20	Liber_Genesis
1100000306	qui respondit ei: levo manum meam ad dominum deum excelsum possessorem caeli et terrae,quod a filo subtegminis usque ad corigiam caligae, non accipiam ex omnibus quae tua sunt, ne dicas: ego ditavi abram:exceptis his, quae comederunt iuvenes, et partibus virorum, qui venerunt mecum, aner, escol et mambre: isti accipient partes suas.	2020-04-20	Liber_Genesis
1100000307	caput 15 his itaque transactis, factus est sermo domini ad abram per visionem dicens: noli timere, abram: ego protector tuus sum, et merces tua magna nimis.	2020-04-20	Liber_Genesis
1100000308	dixitque abram: domine deus, quid dabis mihi?  ego vadam absque liberis, et filius procuratoris domus meae iste damascus eliezer.	2020-04-20	Liber_Genesis
1100000309	addiditque abram: mihi autem non dedisti semen, et ecce vernaculus meus, haeres meus erit.	2020-04-20	Liber_Genesis
1100000310	statimque sermo domini factus est ad eum, dicens: non erit hic haeres tuus, sed qui egredietur de utero tuo, ipsum habebis haeredem.	2020-04-20	Liber_Genesis
1100000311	eduxitque eum foras, et ait illi: suspice caelum, et numera stellas, si potes.  et dixit ei: sic erit semen tuum.	2020-04-20	Liber_Genesis
1100000312	credidit abram deo, et reputatum est illi ad iustitiam.	2020-04-20	Liber_Genesis
1100000313	dixitque ad eum: ego dominus qui eduxi te de ur chaldaeorum ut darem tibi terram istam, et possideres eam.	2020-04-20	Liber_Genesis
1100000314	at ille ait: domine deus, unde scire possum quod possessurus sim eam? et respondens dominus: sume, inquit, mihi vaccam triennem, et capram trimam, et arietem annorum trium, turturem quoque et columbam.	2020-04-20	Liber_Genesis
1100000315	qui tollens universa haec, divisit ea per medium, et utrasque partes contra se altrinsecus posuit; aves autem non divisit.	2020-04-20	Liber_Genesis
1100000316	descenderuntque volucres super cadavera, et abigebat eas abram.	2020-04-20	Liber_Genesis
1100000317	cumque sol occumberet, sopor irruit super abram, et horror magnus et tenebrosus invasit eum.	2020-04-20	Liber_Genesis
1100000318	dictumque est ad eum: scito praenoscens quod peregrinum futurum sit semen tuum in terra non sua, et subiicient eos servituti, et affligent quadringentis annis.	2020-04-20	Liber_Genesis
1100000319	verumtamen gentem, cui servituri sunt, ego iudicabo: et post haec egredientur cum magna substantia.	2020-04-20	Liber_Genesis
1100000320	tu autem ibis ad patres tuos in pace, sepultus in senectute bona.	2020-04-20	Liber_Genesis
1100000321	generatione autem quarta revertentur huc: necdum enim completae sunt iniquitates amorrhaeorum usque ad praesens tempus.	2020-04-20	Liber_Genesis
1100000322	cum ergo occubuisset sol, facta est caligo tenebrosa, et apparuit clibanus fumans, et lampas ignis transiens inter divisiones illas.	2020-04-20	Liber_Genesis
1100000323	in illo die pepigit dominus foedus cum abram, dicens: semini tuo dabo terram hanc a fluvio aegypti usque ad fluvium magnum euphraten,cinaeos, et cenezaeos, cedmonaeos,et hethaeos, et pherezaeos, raphaim quoque,et amorrhaeos, et chananaeos, et gergesaeos, et iebusaeos.	2020-04-20	Liber_Genesis
1100000324	caput 16 igitur sarai, uxor abram, non genuerat liberos: sed habens ancillam aegyptiam nomine agar,dixit marito suo: ecce, conclusit me dominus, ne parerem.  ingredere ad ancillam meam, si forte saltem ex illa suscipiam filios.  cumque ille acquiesceret deprecanti,tulit agar aegyptiam ancillam suam post annos decem quam habitare coeperant in terra chanaan: et dedit eam viro suo uxorem.	2020-04-20	Liber_Genesis
1100000325	qui ingressus est ad eam.  at illa concepisse se videns, despexit dominam suam.	2020-04-20	Liber_Genesis
1100000326	dixitque sarai ad abram: inique agis contra me: ego dedi ancillam meam in sinum tuum, quae videns quod conceperit, despectui me habet: iudicet dominus inter me et te.	2020-04-20	Liber_Genesis
1100000327	cui respondens abram: ecce, ait, ancilla tua in manu tua est, utere ea ut libet.  affligente igitur eam sarai, fugam iniit.	2020-04-20	Liber_Genesis
1100000328	cumque invenisset eam angelus domini iuxta fontem aquae in solitudine, qui est in via sur in deserto,dixit ad illam: agar ancilla sarai, unde venis?  et quo vadis?  quae respondit: a facie sarai dominae meae ego fugio.	2020-04-20	Liber_Genesis
1100000329	dixitque ei angelus domini: revertere ad dominam tuam, et humiliare sub manu illius.	2020-04-20	Liber_Genesis
1100000330	et rursum: multiplicans, inquit, multiplicabo semen tuum, et non numerabitur prae multitudine.	2020-04-20	Liber_Genesis
1100000331	ac deinceps: ecce, ait, concepisti, et paries filium: vocabisque nomen eius ismael, eo quod audierit dominus afflictionem tuam.	2020-04-20	Liber_Genesis
1100000332	hic erit ferus homo: manus eius contra omnes, et manus omnium contra eum: et e regione universorum fratrum suorum figet tabernacula.	2020-04-20	Liber_Genesis
1100000333	vocavit autem nomen domini qui loquebatur ad eam: tu deus qui vidisti me.  dixit enim: profecto hic vidi posteriora videntis me.	2020-04-20	Liber_Genesis
1100000334	propterea appellavit puteum illum puteum viventis et videntis me.  ipse est inter cades et barad.	2020-04-20	Liber_Genesis
1100000335	peperitque agar abrae filium: qui vocavit nomen eius ismael.	2020-04-20	Liber_Genesis
1100000336	octoginta et sex annorum erat abram quando peperit ei agar ismaelem.	2020-04-20	Liber_Genesis
1100000337	caput 17 postquam vero nonaginta et novem annorum esse coeperat, apparuit ei dominus, dixitque ad eum: ego deus omnipotens: ambula coram me, et esto perfectus.	2020-04-20	Liber_Genesis
1100000338	ponamque foedus meum inter me et te, et multiplicabo te vehementer nimis.	2020-04-20	Liber_Genesis
1100000339	cecidit abram pronus in faciem.	2020-04-20	Liber_Genesis
1100000340	dixitque ei deus: ego sum, et pactum meum tecum, erisque pater multarum gentium.	2020-04-20	Liber_Genesis
1100000341	nec ultra vocabitur nomen tuum abram, sed appellaberis abraham: quia patrem multarum gentium constitui te.	2020-04-20	Liber_Genesis
1100000342	faciamque te crescere vehementissime, et ponam te in gentibus, regesque ex te egredientur.	2020-04-20	Liber_Genesis
1100000343	et statuam pactum meum inter me et te, et inter semen tuum post te in generationibus suis, foedere sempiterno: ut sim deus tuus, et seminis tui post te.	2020-04-20	Liber_Genesis
1100000344	daboque tibi et semini tuo terram peregrinationis tuae, omnem terram chanaan in possessionem aeternam, eroque deus eorum.	2020-04-20	Liber_Genesis
1100000345	dixit iterum deus ad abraham: et tu ergo custodies pactum meum, et semen tuum post te in generationibus suis.	2020-04-20	Liber_Genesis
1100000346	hoc est pactum meum quod observabitis inter me et vos, et semen tuum post te: circumcidetur ex vobis omne masculinum:et circumcidetis carnem praeputii vestri, ut sit in signum foederis inter me et vos.	2020-04-20	Liber_Genesis
1100000347	infans octo dierum circumcidetur in vobis, omne masculinum in generationibus vestris: tam vernaculus, quam emptitius circumcidetur, et quicumque non fuerit de stirpe vestra:eritque pactum meum in carne vestra in foedus aeternum.	2020-04-20	Liber_Genesis
1100000348	masculus, cuius praeputii caro circumcisa non fuerit, delebitur anima illa de populo suo: quia pactum meum irritum fecit.	2020-04-20	Liber_Genesis
1100000349	dixit quoque deus ad abraham: sarai uxorem tuam non vocabis sarai, sed saram.	2020-04-20	Liber_Genesis
1100000350	et benedicam ei, et ex illa dabo tibi filium cui benedicturus sum: eritque in nationes, et reges populorum orientur ex eo.	2020-04-20	Liber_Genesis
1100000351	cecidit abraham in faciem suam, et risit, dicens in corde suo: putasne centenario nascetur filius?  et sara nonagenaria pariet? dixitque ad deum: utinam ismael vivat coram te.	2020-04-20	Liber_Genesis
1100000352	et ait deus ad abraham: sara uxor tua pariet tibi filium, vocabisque nomen eius isaac, et constituam pactum meum illi in foedus sempiternum, et semini eius post eum.	2020-04-20	Liber_Genesis
1100000353	super ismael quoque exaudivi te: ecce, benedicam ei, et augebo, et multiplicabo eum valde: duodecim duces generabit, et faciam illum in gentem magnam.	2020-04-20	Liber_Genesis
1100000354	pactum vero meum statuam ad isaac, quem pariet tibi sara tempore isto in anno altero.	2020-04-20	Liber_Genesis
1100000355	cumque finitus esset sermo loquentis cum eo, ascendit deus ab abraham.	2020-04-20	Liber_Genesis
1100000356	tulit autem abraham ismael filium suum, et omnes vernaculos domus suae, universosque quos emerat, cunctos mares ex omnibus viris domus suae: et circumcidit carnem praeputii eorum statim in ipsa die, sicut praeceperat ei deus.	2020-04-20	Liber_Genesis
1100000357	abraham nonaginta et novem erat annorum quando circumcidit carnem praeputii sui.	2020-04-20	Liber_Genesis
1100000358	et ismael filius tredecim annos impleverat tempore circumcisionis suae.	2020-04-20	Liber_Genesis
1100000359	eadem die circumcisus est abraham et ismael filius eius:et omnes viri domus illius, tam vernaculi, quam emptitii et alienigenae pariter circumcisi sunt.	2020-04-20	Liber_Genesis
1100000360	caput 18 apparuit autem ei dominus in convalle mambre sedenti in ostio tabernaculi sui in ipso fervore diei.	2020-04-20	Liber_Genesis
1100000361	cumque elevasset oculos, apparuerunt ei tres viri stantes prope eum: quos cum vidisset, cucurrit in occursum eorum de ostio tabernaculi, et adoravit in terram.	2020-04-20	Liber_Genesis
1100000362	et dixit: domine, si inveni gratiam in oculis tuis, ne transeas servum tuum:sed afferam pauxillum aquae, et lavate pedes vestros, et requiescite sub arbore.	2020-04-20	Liber_Genesis
1100000363	ponamque buccellam panis, et confortate cor vestrum: postea transibitis: idcirco enim declinastis ad servum vestrum.  qui dixerunt: fac ut locutus es.	2020-04-20	Liber_Genesis
1100000364	festinavit abraham in tabernaculum ad saram, dixitque ei: accelera, tria sata similae commisce, et fac subcinericios panes.	2020-04-20	Liber_Genesis
1100000365	ipse vero ad armentum cucurrit, et tulit inde vitulum tenerrimum et optimum, deditque puero: qui festinavit et coxit illum.	2020-04-20	Liber_Genesis
1100000366	tulit quoque butyrum et lac, et vitulum quem coxerat, et posuit coram eis: ipse vero stabat iuxta eos sub arbore.	2020-04-20	Liber_Genesis
1100000367	cumque comedissent, dixerunt ad eum: ubi est sara uxor tua?  ille respondit: ecce in tabernaculo est.	2020-04-20	Liber_Genesis
1100000368	cui dixit: revertens veniam ad te tempore isto, vita comite, et habebit filium sara uxor tua.  quo audito, sara risit post ostium tabernaculi.	2020-04-20	Liber_Genesis
1100000369	erant autem ambo senes, provectaeque aetatis, et desierant sarae fieri muliebria.	2020-04-20	Liber_Genesis
1100000370	quae risit occulte dicens: postquam consenui, et dominus meus vetulus est, voluptati operam dabo? dixit autem dominus ad abraham: quare risit sara, dicens: num vere paritura sum anus? numquid deo quidquam est difficile?  iuxta condictum revertar ad te hoc eodem tempore, vita comite, et habebit sara filium.	2020-04-20	Liber_Genesis
1100000371	negavit sara, dicens: non risi, timore perterrita.  dominus autem: non est, inquit, ita: sed risisti.	2020-04-20	Liber_Genesis
1100000372	cum ergo surrexissent inde viri, direxerunt oculos contra sodomam: et abraham simul gradiebatur, deducens eos.	2020-04-20	Liber_Genesis
1100000373	dixitque dominus: num celare potero abraham quae gesturus sum:cum futurus sit in gentem magnam, ac robustissimam, et benedicendae sint in illo omnes nationes terrae? scio enim quod praecepturus sit filiis suis, et domui suae post se ut custodiant viam domini, et faciant iudicium et iustitiam: ut adducat dominus propter abraham omnia quae locutus est ad eum.	2020-04-20	Liber_Genesis
1100000374	dixit itaque dominus: clamor sodomorum et gomorrhae multiplicatus est, et peccatum eorum aggravatum est nimis.	2020-04-20	Liber_Genesis
1100000375	descendam, et videbo utrum clamorem qui venit ad me, opere compleverint; an non est ita, ut sciam.	2020-04-20	Liber_Genesis
1100000376	converteruntque se inde, et abierunt sodomam: abraham vero adhuc stabat coram domino.	2020-04-20	Liber_Genesis
1100000377	et appropinquans ait: numquid perdes iustum cum impio? si fuerint quinquaginta iusti in civitate, peribunt simul?  et non parces loco illi propter quinquaginta iustos, si fuerint in eo? absit a te ut rem hanc facias, et occidas iustum cum impio, fiatque iustus sicut impius, non est hoc tuum: qui iudicas omnem terram, nequaquam facies iudicium hoc.	2020-04-20	Liber_Genesis
1100000378	dixitque dominus ad eum: si invenero sodomis quinquaginta iustos in medio civitatis, dimittam omni loco propter eos.	2020-04-20	Liber_Genesis
1100000379	respondensque abraham, ait: quia semel coepi, loquar ad dominum meum, cum sim pulvis et cinis.	2020-04-20	Liber_Genesis
1100000380	quid si minus quinquaginta iustis quinque fuerint?  delebis, propter quadraginta quinque, universam urbem?  et ait: non delebo, si invenero ibi quadraginta quinque.	2020-04-20	Liber_Genesis
1100000381	rursumque locutus est ad eum: sin autem quadraginta ibi inventi fuerint, quid facies?  ait: non percutiam propter quadraginta.	2020-04-20	Liber_Genesis
1100000382	ne quaeso, inquit, indigneris, domine, si loquar: quid si ibi inventi fuerint triginta?  respondit: non faciam, si invenero ibi triginta.	2020-04-20	Liber_Genesis
1100000383	quia semel, ait, coepi loquar ad dominum meum: quid si ibi inventi fuerint viginti?  ait: non interficiam propter viginti.	2020-04-20	Liber_Genesis
1100000384	obsecro, inquit, ne irascaris, domine, si loquar adhuc semel: quid si inventi fuerint ibi decem?  et dixit: non delebo propter decem.	2020-04-20	Liber_Genesis
1100000385	abiitque dominus, postquam cessavit loqui ad abraham: et ille reversus est in locum suum.	2020-04-20	Liber_Genesis
1100000386	caput 19 veneruntque duo angeli sodomam vespere, et sedente lot in foribus civitatis.  qui cum vidisset eos, surrexit, et ivit obviam eis: adoravitque pronus in terram,et dixit: obsecro, domini, declinate in domum pueri vestri, et manete ibi: lavate pedes vestros, et mane proficiscemini in viam vestram.  qui dixerunt: minime, sed in platea manebimus.	2020-04-20	Liber_Genesis
1100000387	compulit illos oppido ut diverterent ad eum: ingressisque domum illius fecit convivium, et coxit azyma, et comederunt.	2020-04-20	Liber_Genesis
1100000388	prius autem quam irent cubitum, viri civitatis vallaverunt domum a puero usque ad senem, omnis populus simul.	2020-04-20	Liber_Genesis
1100000389	vocaveruntque lot, et dixerunt ei: ubi sunt viri qui introierunt ad te nocte?  educ illos huc, ut cognoscamus eos.	2020-04-20	Liber_Genesis
1100000390	egressus ad eos lot, post tergum occludens ostium, ait:nolite, quaeso, fratres mei, nolite malum hoc facere.	2020-04-20	Liber_Genesis
1100000391	habeo duas filias, quae necdum cognoverunt virum: educam eas ad vos, et abutimini eis sicut vobis placuerit, dummodo viris istis nihil mali faciatis, quia ingressi sunt sub umbra culminis mei.	2020-04-20	Liber_Genesis
1100000392	at illi dixerunt: recede illuc.  et rursus: ingressus es, inquiunt, ut advena; numquid ut iudices?  te ergo ipsum magis quam hos affligemus.  vimque faciebant lot vehementissime: iamque prope erat ut effringerent fores.	2020-04-20	Liber_Genesis
1100000393	et ecce miserunt manum viri, et introduxerunt ad se lot, clauseruntque ostium:et eos, qui foris erant, percusserunt caecitate a minimo usque ad maximum, ita ut ostium invenire non possent.	2020-04-20	Liber_Genesis
1100000394	dixerunt autem ad lot: habes hic quempiam tuorum?  generum, aut filios, aut filias, omnes, qui tui sunt, educ de urbe hac:delebimus enim locum istum, eo quod increverit clamor eorum coram domino, qui misit nos ut perdamus illos.	2020-04-20	Liber_Genesis
1100000395	egressus itaque lot, locutus est ad generos suos qui accepturi erant filias eius, et dixit: surgite, egredimini de loco isto: quia delebit dominus civitatem hanc.  et visus est eis quasi ludens loqui.	2020-04-20	Liber_Genesis
1100000396	cumque esset mane, cogebant eum angeli, dicentes: surge, tolle uxorem tuam, et duas filias quas habes: ne et tu pariter pereas in scelere civitatis.	2020-04-20	Liber_Genesis
1100000397	dissimulante illo, apprehenderunt manum eius, et manum uxoris, ac duarum filiarum eius, eo quod parceret dominus illi.	2020-04-20	Liber_Genesis
1100000398	eduxeruntque eum, et posuerunt extra civitatem: ibique locuti sunt ad eum, dicentes: salva animam tuam: noli respicere post tergum, nec stes in omni circa regione: sed in monte salvum te fac, ne et tu simul pereas.	2020-04-20	Liber_Genesis
1100000399	dixitque lot ad eos: quaeso, domine mi,quia invenit servus tuus gratiam coram te, et magnificasti misericordiam tuam quam fecisti mecum, ut salvares animam meam, nec possum in monte salvari, ne forte apprehendat me malum, et moriar:est civitas haec iuxta, ad quam possum fugere, parva, et salvabor in ea: numquid non modica est, et vivet anima mea? dixitque ad eum: ecce etiam in hoc suscepi preces tuas, ut non subvertam urbem pro qua locutus es.	2020-04-20	Liber_Genesis
1100000400	festina, et salvare ibi: quia non potero facere quidquam donec ingrediaris illuc.  idcirco vocatum est nomen urbis illius segor.	2020-04-20	Liber_Genesis
1100000401	sol egressus est super terram, et lot ingressus est segor.	2020-04-20	Liber_Genesis
1100000402	igitur dominus pluit super sodomam et gomorrham sulphur et ignem a domino de caelo:et subvertit civitates has, et omnem circa regionem, universos habitatores urbium, et cuncta terrae virentia.	2020-04-20	Liber_Genesis
1100000403	respiciensque uxor eius post se, versa est in statuam salis.	2020-04-20	Liber_Genesis
1100000404	abraham autem consurgens mane, ubi steterat prius cum domino,intuitus est sodomam et gomorrham, et universam terram regionis illius: viditque ascendentem favillam de terra quasi fornacis fumum.	2020-04-20	Liber_Genesis
1100000405	cum enim subverteret deus civitates regionis illius, recordatus abrahae, liberavit lot de subversione urbium in quibus habitaverat.	2020-04-20	Liber_Genesis
1100000406	ascenditque lot de segor, et mansit in monte, duae quoque filiae eius cum eo (timuerat enim manere in segor) et mansit in spelunca ipse, et duae filiae eius cum eo.	2020-04-20	Liber_Genesis
1100000407	dixitque maior ad minorem: pater noster senex est, et nullus virorum remansit in terra, qui possit ingredi ad nos iuxta morem universae terrae.	2020-04-20	Liber_Genesis
1100000408	veni, inebriemus eum vino, dormiamusque cum eo, ut servare possimus ex patre nostro semen.	2020-04-20	Liber_Genesis
1100000409	dederunt itaque patri suo bibere vinum nocte illa.  et ingressa est maior, dormivitque cum patre; at ille non sensit, nec quando accubuit filia, nec quando surrexit.	2020-04-20	Liber_Genesis
1100000410	altera quoque die dixit maior ad minorem: ecce dormivi heri cum patre meo, demus ei bibere vinum etiam hac nocte, et dormies cum eo, ut salvemus semen de patre nostro.	2020-04-20	Liber_Genesis
1100000411	dederunt etiam et illa nocte patri suo bibere vinum, ingressaque minor filia, dormivit cum eo: et ne tunc quidem sensit quando concubuerit, vel quando illa surrexerit.	2020-04-20	Liber_Genesis
1100000412	conceperunt ergo duae filiae lot de patre suo.	2020-04-20	Liber_Genesis
1100000413	peperitque maior filium, et vocavit nomen eius moab: ipse est pater moabitarum usque in praesentem diem.	2020-04-20	Liber_Genesis
1100000414	minor quoque peperit filium, et vocavit nomen eius ammon, id est, filius populi mei: ipse est pater ammonitarum usque hodie.	2020-04-20	Liber_Genesis
1100000415	caput 20 profectus inde abraham in terram australem, habitavit inter cades et sur: et peregrinatus est in geraris.	2020-04-20	Liber_Genesis
1100000416	dixitque de sara uxore suo: soror mea est.  misit ergo abimelech rex gerarae, et tulit eam.	2020-04-20	Liber_Genesis
1100000417	venit autem deus ad abimelech per somnium nocte, et ait illi: en morieris propter mulierem quam tulisti: habet enim virum.	2020-04-20	Liber_Genesis
1100000418	abimelech vero non tetigerat eam, et ait: domine, num gentem ignorantem et iustam interficies? nonne ipse dixit mihi: soror mea est: et ipsa ait: frater meus est?  in simplicitate cordis mei, et munditia manuum mearum feci hoc.	2020-04-20	Liber_Genesis
1100000419	dixitque ad eum deus: et ego scio quod simplici corde feceris: et ideo custodivi te ne peccares in me, et non dimisi ut tangeres eam.	2020-04-20	Liber_Genesis
1100000420	nunc ergo redde viro suo uxorem, quia propheta est: et orabit pro te, et vives: si autem nolueris reddere, scito quod morte morieris tu, et omnia quae tua sunt.	2020-04-20	Liber_Genesis
1100000421	statimque de nocte consurgens abimelech, vocavit omnes servos suos: et locutus est universa verba haec in auribus eorum, timueruntque omnes viri valde.	2020-04-20	Liber_Genesis
1100000422	vocavit autem abimelech etiam abraham, et dixit ei: quid fecisti nobis?  quid peccavimus in te, quia induxisti super me et super regnum meum peccatum grande?  quae non debuisti facere, fecisti nobis.	2020-04-20	Liber_Genesis
1100000423	rursumque expostulans, ait: quid vidisti, ut hoc faceres? respondit abraham: cogitavi mecum, dicens: forsitan non est timor dei in loco isto: et interficient me propter uxorem meam:alias autem et vere soror mea est, filia patris mei, et non filia matris meae, et duxi eam in uxorem.	2020-04-20	Liber_Genesis
1100000424	postquam autem eduxit me deus de domo patris mei, dixi ad eam: hanc misericordiam facies mecum: in omni loco, ad quem ingrediemur, dices quod frater tuus sim.	2020-04-20	Liber_Genesis
1100000425	tulit igitur abimelech oves et boves, et servos et ancillas, et dedit abraham: reddiditque illi saram uxorem suam,et ait: terra coram vobis est, ubicumque tibi placuerit habita.	2020-04-20	Liber_Genesis
1100000426	sarae autem dixit: ecce mille argenteos dedi fratri tuo, hoc erit tibi in velamen oculorum ad omnes qui tecum sunt, et quocumque perrexeris: mementoque te deprehensam.	2020-04-20	Liber_Genesis
1100000427	orante autem abraham, sanavit deus abimelech et uxorem, ancillasque eius, et pepererunt:concluserat enim dominus omnem vulvam domus abimelech propter saram uxorem abrahae.	2020-04-20	Liber_Genesis
1100000428	caput 21 visitavit autem dominus saram, sicut promiserat: et implevit quae locutus est.	2020-04-20	Liber_Genesis
1100000429	concepitque et peperit filium in senectute sua, tempore quo praedixerat ei deus.	2020-04-20	Liber_Genesis
1100000430	vocavitque abraham nomen filii sui, quem genuit ei sara, isaac:et circumcidit eum octavo die, sicut praeceperat ei deus,cum centum esset annorum: hac quippe aetate patris, natus est isaac.	2020-04-20	Liber_Genesis
1100000431	dixitque sara: risum fecit mihi deus: quicumque audierit, corridebit mihi.	2020-04-20	Liber_Genesis
1100000432	rursumque ait: quis auditurus crederet abraham quod sara lactaret filium, quem peperit ei iam seni? crevit igitur puer, et ablactatus est: fecitque abraham grande convivium in die ablactationis eius.	2020-04-20	Liber_Genesis
1100000433	cumque vidisset sara filium agar aegyptiae ludentem cum isaac filio suo, dixit ad abraham:eiice ancillam hanc, et filium eius: non enim erit haeres filius ancillae cum filio meo isaac.	2020-04-20	Liber_Genesis
1100000434	dure accepit hoc abraham pro filio suo.	2020-04-20	Liber_Genesis
1100000435	cui dixit deus: non tibi videatur asperum super puero, et super ancilla tua: omnia quae dixerit tibi sara, audi vocem eius: quia in isaac vocabitur tibi semen.	2020-04-20	Liber_Genesis
1100000436	sed et filium ancillae faciam in gentem magnam, quia semen tuum est.	2020-04-20	Liber_Genesis
1100000437	surrexit itaque abraham mane, et tollens panem et utrem aquae, imposuit scapulae eius, tradiditque puerum, et dimisit eam.  quae cum abiisset, errabat in solitudine bersabee.	2020-04-20	Liber_Genesis
1100000438	cumque consumpta esset aqua in utre, abiecit puerum subter unam arborum, quae ibi erant.	2020-04-20	Liber_Genesis
1100000439	et abiit, seditque e regione procul quantum potest arcus iacere: dixit enim: non videbo morientem puerum: et sedens contra, levavit vocem suam et flevit.	2020-04-20	Liber_Genesis
1100000440	exaudivit autem deus vocem pueri: vocavitque angelus dei agar de caelo, dicens: quid agis agar?  noli timere: exaudivit enim deus vocem pueri de loco in quo est.	2020-04-20	Liber_Genesis
1100000441	surge, tolle puerum, et tene manum illius: quia in gentem magnam faciam eum.	2020-04-20	Liber_Genesis
1100000442	aperuitque oculos eius deus: quae videns puteum aquae, abiit, et implevit utrem, deditque puero bibere.	2020-04-20	Liber_Genesis
1100000443	et fuit cum eo: qui crevit, et moratus est in solitudine, factusque est iuvenis sagittarius.	2020-04-20	Liber_Genesis
1100000444	habitavitque in deserto pharan, et accepit illi mater sua uxorem de terra aegypti.	2020-04-20	Liber_Genesis
1100000445	eodem tempore dixit abimelech, et phicol princeps exercitus eius, ad abraham: deus tecum est in universis quae agis.	2020-04-20	Liber_Genesis
1100000446	iura ergo per deum, ne noceas mihi, et posteris meis, stirpique meae: sed iuxta misericordiam, quam feci tibi, facies mihi, et terrae in qua versatus es advena.	2020-04-20	Liber_Genesis
1100000447	dixitque abraham: ego iurabo.	2020-04-20	Liber_Genesis
1100000448	et increpavit abimelech propter puteum aquae quem vi abstulerunt servi eius.	2020-04-20	Liber_Genesis
1100000449	responditque abimelech: nescivi quis fecerit hanc rem: sed et tu non indicasti mihi, et ego non audivi praeter hodie.	2020-04-20	Liber_Genesis
1100000450	tulit itaque abraham oves et boves, et dedit abimelech: percusseruntque ambo foedus.	2020-04-20	Liber_Genesis
1100000451	et statuit abraham septem agnas gregis seorsum.	2020-04-20	Liber_Genesis
1100000452	cui dixit abimelech: quid sibi volunt septem agnae istae, quas stare fecisti seorsum? at ille: septem, inquit, agnas accipies de manu mea: ut sint mihi in testimonium, quoniam ego fodi puteum istum.	2020-04-20	Liber_Genesis
1100000453	idcirco vocatus est locus ille bersabee: quia ibi uterque iuravit.	2020-04-20	Liber_Genesis
1100000454	et inierunt foedus pro puteo iuramenti.	2020-04-20	Liber_Genesis
1100000455	surrexit autem abimelech, et phicol princeps exercitus eius, reversique sunt in terram palaestinorum.  abraham vero plantavit nemus in bersabee, et invocavit ibi nomen domini dei aeterni.	2020-04-20	Liber_Genesis
1100000456	et fuit colonus terrae palaestinorum diebus multis.	2020-04-20	Liber_Genesis
1100000457	caput 22 quae postquam gesta sunt, tentavit deus abraham, et dixit ad eum: abraham, abraham.  at ille respondit: adsum.	2020-04-20	Liber_Genesis
1100000458	ait illi: tolle filium tuum unigenitum, quem diligis, isaac, et vade in terram visionis, atque ibi offeres eum in holocaustum super unum montium quem monstravero tibi.	2020-04-20	Liber_Genesis
1100000459	igitur abraham de nocte consurgens, stravit asinum suum, ducens secum duos iuvenes, et isaac filium suum: cumque concidisset ligna in holocaustum, abiit ad locum quem praeceperat ei deus.	2020-04-20	Liber_Genesis
1100000460	die autem tertio, elevatis oculis, vidit locum procul:dixitque ad pueros suos: expectate hic cum asino: ego et puer illuc usque properantes, postquam adoraverimus, revertemur ad vos.	2020-04-20	Liber_Genesis
1100000461	tulit quoque ligna holocausti, et imposuit super isaac filium suum: ipse vero portabat in manibus ignem et gladium.  cumque duo pergerent simul,dixit isaac patri suo: pater mi. at ille respondit: quid vis, fili?  ecce, inquit, ignis et ligna: ubi est victima holocausti? dixit autem abraham: deus providebit sibi victimam holocausti, fili mi. pergebant ergo pariter.	2020-04-20	Liber_Genesis
1100000462	et venerunt ad locum quem ostenderat ei deus, in quo aedificavit altare, et desuper ligna composuit; cumque alligasset isaac filium suum, posuit eum in altare super struem lignorum.	2020-04-20	Liber_Genesis
1100000463	extenditque manum, et arripuit gladium, ut immolaret filium suum.	2020-04-20	Liber_Genesis
1100000464	et ecce angelus domini de caelo clamavit, dicens: abraham, abraham.  qui respondit: adsum.	2020-04-20	Liber_Genesis
1100000465	dixitque ei: non extendas manum tuam super puerum, neque facias illi quidquam: nunc cognovi quod times deum, et non pepercisti unigenito filio tuo propter me.	2020-04-20	Liber_Genesis
1100000466	levavit abraham oculos suos, viditque post tergum arietem inter vepres haerentem cornibus, quem assumens obtulit holocaustum pro filio.	2020-04-20	Liber_Genesis
1100000467	appellavitque nomen loci illius, dominus videt.  unde usque hodie dicitur: in monte dominus videbit.	2020-04-20	Liber_Genesis
1100000468	vocavit autem angelus domini abraham secundo de caelo, dicens:per memetipsum iuravi, dicit dominus: quia fecisti hanc rem, et non pepercisti filio tuo unigenito propter me:benedicam tibi, et multiplicabo semen tuum sicut stellas caeli, et velut arenam quae est in littore maris: possidebit semen tuum portas inimicorum suorum,et benedicentur in semine tuo omnes gentes terrae, quia obedisti voci meae.	2020-04-20	Liber_Genesis
1100000469	reversus est abraham ad pueros suos, abieruntque bersabee simul, et habitavit ibi.	2020-04-20	Liber_Genesis
1100000470	his ita gestis, nuntiatum est abrahae quod melcha quoque genuisset filios nachor fratri suo:hus primogenitum, et buz fratrem eius, et camuel patrem syrorum,et cased, et azau, pheldas quoque et iedlaph,ac bathuel, de quo nata est rebecca: octo istos genuit melcha, nachor fratri abrahae.	2020-04-20	Liber_Genesis
1100000471	concubina vero illius, nomine roma, peperit tabee, et gaham, et thahas, et maacha.	2020-04-20	Liber_Genesis
1100000472	caput 23 vixit autem sara centum viginti septem annis.	2020-04-20	Liber_Genesis
1100000473	et mortua est in civitate arbee, quae est hebron, in terra chanaan: venitque abraham ut plangeret et fleret eam.	2020-04-20	Liber_Genesis
1100000474	cumque surrexisset ab officio funeris, locutus est ad filios heth, dicens:advena sum et peregrinus apud vos: date mihi ius sepulchri vobiscum, ut sepeliam mortuum meum.	2020-04-20	Liber_Genesis
1100000475	responderunt filii heth, dicentes:audi nos, domine: princeps dei es apud nos: in electis sepulchris nostris sepeli mortuum tuum, nullusque te prohibere poterit quin in monumento eius sepelias mortuum tuum.	2020-04-20	Liber_Genesis
1100000476	surrexit abraham, et adoravit populum terrae, filios videlicet heth:dixitque ad eos: si placet animae vestrae ut sepeliam mortuum meum, audite me, et intercedite pro me apud ephron filium seor:ut det mihi speluncam duplicem, quam habet in extrema parte agri sui: pecunia digna tradat eam mihi coram vobis in possessionem sepulchri.	2020-04-20	Liber_Genesis
1100000477	habitabat autem ephron in medio filiorum heth.  responditque ephron ad abraham, cunctis audientibus qui ingrediebantur portam civitatis illius, dicens:nequaquam ita fiat, domine mi, sed tu magis ausculta quod loquor.  agrum trado tibi, et speluncam quae in eo est, praesentibus filiis populi mei; sepeli mortuum tuum.	2020-04-20	Liber_Genesis
1100000478	adoravit abraham coram populo terrae.	2020-04-20	Liber_Genesis
1100000479	et locutus est ad ephron circumstante plebe: quaeso ut audias me: dabo pecuniam pro agro: suscipe eam, et sic sepeliam mortuum meum in eo.	2020-04-20	Liber_Genesis
1100000480	responditque ephron:domine mi, audi me: terra, quam postulas, quadringentis siclis argenti valet: istud est pretium inter me et te: sed quantum est hoc?  sepeli mortuum tuum.	2020-04-20	Liber_Genesis
1100000481	quod cum audisset abraham, appendit pecuniam, quam ephron postulaverat, audientibus filiis heth, quadringentos siclos argenti probatae monetae publicae.	2020-04-20	Liber_Genesis
1100000482	confirmatusque est ager quondam ephronis, in quo erat spelunca duplex, respiciens mambre, tam ipse, quam spelunca, et omnes arbores eius in cunctis terminis eius per circuitum,abrahae in possessionem, videntibus filiis heth, et cunctis qui intrabant portam civitatis illius.	2020-04-20	Liber_Genesis
1100000483	atque ita sepelivit abraham saram uxorem suam in spelunca agri duplici, quae respiciebat mambre.  haec est hebron in terra chanaan.	2020-04-20	Liber_Genesis
1100000484	et confirmatus est ager, et antrum quod erat in eo, abrahae in possessionem monumenti a filiis heth.	2020-04-20	Liber_Genesis
1100000485	caput 24 erat autem abraham senex, dierumque multorum: et dominus in cunctis benedixerat ei.	2020-04-20	Liber_Genesis
1100000486	dixitque ad servum seniorem domus suae, qui praeerat omnibus quae habebat: pone manum tuam subter femur meum,ut adiurem te per dominum deum caeli et terrae, ut non accipias uxorem filio meo de filiabus chananaeorum, inter quos habito:sed ad terram et cognationem meam proficiscaris et inde accipias uxorem filio meo isaac.	2020-04-20	Liber_Genesis
1100000487	respondit servus: si noluerit mulier venire mecum in terram hanc, numquid reducere debeo filium tuum ad locum, de quo egressus es? dixitque abraham: cave nequando reducas filium meum illuc.	2020-04-20	Liber_Genesis
1100000488	dominus deus caeli, qui tulit me de domo patris mei, et de terra nativitatis meae, qui locutus est mihi, et iuravit mihi, dicens: semini tuo dabo terram hanc: ipse mittet angelum suum coram te, et accipies inde uxorem filio meo:sin autem mulier noluerit sequi te, non teneberis iuramento: filium meum tantum ne reducas illuc.	2020-04-20	Liber_Genesis
1100000489	posuit ergo servus manum sub femore abraham domini sui, et iuravit illi super sermone hoc.	2020-04-20	Liber_Genesis
1100000490	tulitque decem camelos de grege domini sui, et abiit, ex omnibus bonis eius portans secum, profectusque perrexit in mesopotamiam ad urbem nachor.	2020-04-20	Liber_Genesis
1100000491	cumque camelos fecisset accumbere extra oppidum iuxta puteum aquae vespere, tempore quo solent mulieres egredi ad hauriendam aquam, dixit:domine deus domini mei abraham, occurre, obsecro, mihi hodie, et fac misericordiam cum domino meo abraham.	2020-04-20	Liber_Genesis
1100000492	ecce ego sto prope fontem aquae, et filiae habitatorum huius civitatis egredientur ad hauriendam aquam.	2020-04-20	Liber_Genesis
1100000493	igitur puella, cui ego dixero: inclina hydriam tuam ut bibam: et illa responderit: bibe, quin et camelis tuis dabo potum: ipsa est quam praeparasti servo tuo isaac: et per hoc intelligam quod feceris misericordiam cum domino meo.	2020-04-20	Liber_Genesis
1100000494	necdum intra se verba compleverat, et ecce rebecca egrediebatur, filia bathuel, filii melchae uxoris nachor fratris abraham, habens hydriam in scapula sua:puella decora nimis, virgoque pulcherrima, et incognita viro: descenderat autem ad fontem, et impleverat hydriam, ac revertebatur.	2020-04-20	Liber_Genesis
1100000495	occurritque ei servus, et ait: pauxillum aquae mihi ad bibendum praebe de hydria tua.	2020-04-20	Liber_Genesis
1100000496	quae respondit: bibe, domine mi: celeriterque deposuit hydriam super ulnam suam, et dedit ei potum.	2020-04-20	Liber_Genesis
1100000497	cumque ille bibisset, adiecit: quin et camelis tuis hauriam aquam, donec cuncti bibant.	2020-04-20	Liber_Genesis
1100000498	effundensque hydriam in canalibus, recurrit ad puteum ut hauriret aquam: et haustam omnibus camelis dedit.	2020-04-20	Liber_Genesis
1100000499	ipse autem contemplabatur eam tacitus, scire volens utrum prosperum iter suum fecisset dominus, an non.	2020-04-20	Liber_Genesis
1100000500	postquam autem biberunt cameli, protulit vir inaures aureas, appendentes siclos duos, et armillas totidem pondo siclorum decem.	2020-04-20	Liber_Genesis
1100000501	dixitque ad eam: cuius es filia?  indica mihi, est in domo patris tui locus ad manendum? quae respondit: filia sum bathuelis, filii melchae, quem peperit ipsi nachor.	2020-04-20	Liber_Genesis
1100000502	et addidit, dicens: palearum quoque et foeni plurimum est apud nos, et locus spatiosus ad manendum.	2020-04-20	Liber_Genesis
1100000503	inclinavit se homo, et adoravit dominum,dicens: benedictus dominus deus domini mei abraham, qui non abstulit misericordiam et veritatem suam a domino meo, et recto itinere me perduxit in domum fratris domini mei.	2020-04-20	Liber_Genesis
1100000504	cucurrit itaque puella, et nuntiavit in domum matris suae omnia quae audierat.	2020-04-20	Liber_Genesis
1100000505	habebat autem rebecca fratrem nomine laban, qui festinus egressus est ad hominem, ubi erat fons.	2020-04-20	Liber_Genesis
1100000506	cumque vidisset inaures et armillas in manibus sororis suae, et audisset cuncta verba referentis: haec locutus est mihi homo: venit ad virum qui stabat iuxta camelos, et prope fontem aquae:dixitque ad eum: ingredere, benedicte domini: cur foris stas?  praeparavi domum, et locum camelis.	2020-04-20	Liber_Genesis
1100000507	et introduxit eum in hospitium: ac destravit camelos, deditque paleas et foenum, et aquam ad lavandos pedes eius, et virorum qui venerant cum eo.	2020-04-20	Liber_Genesis
1100000508	et appositus est in conspectu eius panis.  qui ait: non comedam, donec loquar sermones meos.  respondit ei: loquere.	2020-04-20	Liber_Genesis
1100000509	at ille: servus, inquit, abraham sum:et dominus benedixit domino meo valde, magnificatusque est: et dedit ei oves et boves, argentum et aurum, servos et ancillas, camelos et asinos.	2020-04-20	Liber_Genesis
1100000510	et peperit sara uxor domini mei filium domino meo in senectute sua, deditque illi omnia quae habuerat.	2020-04-20	Liber_Genesis
1100000511	et adiuravit me dominus meus, dicens: non accipies uxorem filio meo de filiabus chananaeorum, in quorum terra habito:sed ad domum patris mei perges, et de cognatione mea accipies uxorem filio meo.	2020-04-20	Liber_Genesis
1100000512	ego vero respondi domino meo: quid si noluerit venire mecum mulier? dominus, ait, in cuius conspectu ambulo, mittet angelum suum tecum, et diriget viam tuam: accipiesque uxorem filio meo de cognatione mea, et de domo patris mei.	2020-04-20	Liber_Genesis
1100000513	innocens eris a maledictione mea, cum veneris ad propinquos meos, et non dederint tibi.	2020-04-20	Liber_Genesis
1100000514	veni ergo hodie ad fontem aquae, et dixi: domine deus domini mei abraham, si direxisti viam meam, in qua nunc ambulo,ecce sto iuxta fontem aquae, et virgo, quae egredietur ad hauriendam aquam, audierit a me: da mihi pauxillum aquae ad bibendum ex hydria tua:et dixerit mihi: et tu bibe, et camelis tuis hauriam: ipsa est mulier, quam praeparavit dominus filio domini mei.	2020-04-20	Liber_Genesis
1100000515	dumque haec tacitus mecum volverem, apparuit rebecca veniens cum hydria, quam portabat in scapula: descenditque ad fontem, et hausit aquam.  et aio ad eam: da mihi paululum bibere.	2020-04-20	Liber_Genesis
1100000516	quae festinans deposuit hydriam de humero, et dixit mihi: et tu bibe, et camelis tuis tribuam potum.  bibi, et adaquavit camelos.	2020-04-20	Liber_Genesis
1100000517	interrogavique eam, et dixi: cuius es filia?  quae respondit: filia bathuelis sum, filii nachor, quem peperit ei melcha.  suspendi itaque inaures ad ornandam faciem eius, et armillas posui in manibus eius.	2020-04-20	Liber_Genesis
1100000518	pronusque adoravi dominum, benedicens domino deo domini mei abraham, qui perduxit me recto itinere, ut sumerem filiam fratris domini mei filio eius.	2020-04-20	Liber_Genesis
1100000519	quam ob rem si facitis misericordiam et veritatem cum domino meo, indicate mihi: sin autem aliud placet, et hoc dicite mihi, ut vadam ad dextram, sive ad sinistram.	2020-04-20	Liber_Genesis
1100000520	responderuntque laban et bathuel: a domino egressus est sermo: non possumus extra placitum eius quidquam aliud loqui tecum.	2020-04-20	Liber_Genesis
1100000521	en rebecca coram te est, tolle eam, et proficiscere, et sit uxor filii domini tui, sicut locutus est dominus.	2020-04-20	Liber_Genesis
1100000522	quod cum audisset puer abraham, procidens adoravit in terram dominum.	2020-04-20	Liber_Genesis
1100000523	prolatisque vasis argenteis, et aureis, ac vestibus, dedit ea rebeccae pro munere: fratribus quoque eius et matri dona obtulit.	2020-04-20	Liber_Genesis
1100000524	inito convivio, vescentes pariter et bibentes manserunt ibi.  surgens autem mane, locutus est puer: dimitte me, ut vadam ad dominum meum.	2020-04-20	Liber_Genesis
1100000525	responderuntque fratres eius et mater: maneat puella saltem decem dies apud nos, et postea proficiscetur.	2020-04-20	Liber_Genesis
1100000526	nolite, ait, me retinere, quia dominus direxit viam meam: dimittite me ut pergam ad dominum meum.	2020-04-20	Liber_Genesis
1100000527	et dixerunt: vocemus puellam, et quaeramus ipsius voluntatem.	2020-04-20	Liber_Genesis
1100000528	cumque vocata venisset, sciscitati sunt: vis ire cum homine isto?  quae ait: vadam.	2020-04-20	Liber_Genesis
1100000529	dimiserunt ergo eam, et nutricem illius, servumque abraham, et comites eius,imprecantes prospera sorori suae, atque dicentes: soror nostra es, crescas in mille millia, et possideat semen tuum portas inimicorum suorum.	2020-04-20	Liber_Genesis
1100000530	igitur rebecca et puellae illius, ascensis camelis, secutae sunt virum: qui festinus revertebatur ad dominum suum.	2020-04-20	Liber_Genesis
1100000531	eo autem tempore deambulabat isaac per viam quae ducit ad puteum, cuius nomen est viventis et videntis: habitabat enim in terra australi:et egressus fuerat ad meditandum in agro, inclinata iam die: cumque elevasset oculos, vidit camelos venientes procul.	2020-04-20	Liber_Genesis
1100000532	rebecca quoque, conspecto isaac, descendit de camelo,et ait ad puerum: quis est ille homo qui venit per agrum in occursum nobis?  dixitque ei: ipse est dominus meus.  at illa tollens cito pallium, operuit se.	2020-04-20	Liber_Genesis
1100000533	servus autem cuncta, quae gesserat, narravit isaac.	2020-04-20	Liber_Genesis
1100000534	qui introduxit eam in tabernaculum sarae matris suae, et accepit eam uxorem: et in tantum dilexit eam, ut dolorem, qui ex morte matris eius acciderat, temperaret.	2020-04-20	Liber_Genesis
1100000535	caput 25 abraham vero aliam duxit uxorem nomine ceturam:quae peperit ei zamran et iecsan, et madan, et madian, et iesboc, et sue.	2020-04-20	Liber_Genesis
1100000536	iecsan quoque genuit saba et dadan.  filii dadan fuerunt assurim, et latusim, et loomin.	2020-04-20	Liber_Genesis
1100000537	at vero ex madian ortus est epha, et opher, et henoch, et abida, et eldaa: omnes hi filii ceturae.	2020-04-20	Liber_Genesis
1100000538	deditque abraham cuncta quae possederat, isaac:filiis autem concubinarum largitus est munera, et separavit eos ab isaac filio suo, dum adhuc ipse viveret, ad plagam orientalem.	2020-04-20	Liber_Genesis
1100000539	fuerunt autem dies vitae abrahae, centum septuaginta quinque anni.	2020-04-20	Liber_Genesis
1100000540	et deficiens mortuus est in senectute bona, provectaeque aetatis et plenus dierum: congregatusque est ad populum suum.	2020-04-20	Liber_Genesis
1100000541	et sepelierunt eum isaac et ismael filii sui in spelunca duplici, quae sita est in agro ephron filii seor hethaei, e regione mambre,quem emerat a filiis heth: ibi sepultus est ipse, et sara uxor eius.	2020-04-20	Liber_Genesis
1100000542	et post obitum illius benedixit deus isaac filio eius, qui habitabat iuxta puteum nomine viventis et videntis.	2020-04-20	Liber_Genesis
1100000543	hae sunt generationes ismael filii abrahae, quem peperit ei agar aegyptia, famula sarae: ethaec nomina filiorum eius in vocabulis et generationibus suis.  primogenitus ismaelis nabaioth, deinde cedar, et adbeel, et mabsam,masma quoque, et duma, et massa,hadar, et thema, et iethur, et naphis, et cedma.	2020-04-20	Liber_Genesis
1100000544	isti sunt filii ismaelis: et haec nomina per castella et oppida eorum, duodecim principes tribuum suarum.	2020-04-20	Liber_Genesis
1100000545	et facti sunt anni vitae ismaelis centum triginta septem, deficiensque mortuus est, et appositus ad populum suum.	2020-04-20	Liber_Genesis
1100000546	habitavit autem ab hevila usque sur, quae respicit aegyptum introeuntibus assyrios; coram cunctis fratribus suis obiit.	2020-04-20	Liber_Genesis
1100000547	hae quoque sunt generationes isaac filii abraham: abraham genuit isaac:qui cum quadraginta esset annorum, duxit uxorem rebeccam filiam bathuelis syri de mesopotamia, sororem laban.	2020-04-20	Liber_Genesis
1100000548	deprecatusque est isaac dominum pro uxore sua, eo quod esset sterilis: qui exaudivit eum, et dedit conceptum rebeccae.	2020-04-20	Liber_Genesis
1100000549	sed collidebantur in utero eius parvuli; quae ait: si sic mihi futurum erat, quid necesse fuit concipere?  perrexitque ut consuleret dominum.	2020-04-20	Liber_Genesis
1100000550	qui respondens ait: duae gentes sunt in utero tuo, et duo populi ex ventre tuo dividentur, populusque populum superabit, et maior serviet minori.	2020-04-20	Liber_Genesis
1100000551	iam tempus pariendi advenerat, et ecce gemini in utero eius reperti sunt.	2020-04-20	Liber_Genesis
1100000552	qui prior egressus est, rufus erat, et totus in morem pellis hispidus: vocatumque est nomen eius esau.  protinus alter egrediens, plantam fratris tenebat manu: et idcirco appellavit eum iacob.	2020-04-20	Liber_Genesis
1100000553	sexagenarius erat isaac quando nati sunt ei parvuli.	2020-04-20	Liber_Genesis
1100000554	quibus adultis, factus est esau vir gnarus venandi, et homo agricola: iacob autem vir simplex habitabat in tabernaculis.	2020-04-20	Liber_Genesis
1100000555	isaac amabat esau, eo quod de venationibus illius vesceretur: et rebecca diligebat iacob.	2020-04-20	Liber_Genesis
1100000556	coxit autem iacob pulmentum: ad quem cum venisset esau de agro lassus,ait: da mihi de coctione hac rufa, quia oppido lassus sum.  quam ob causam vocatum est nomen eius edom.	2020-04-20	Liber_Genesis
1100000557	cui dixit iacob: vende mihi primogenita tua.	2020-04-20	Liber_Genesis
1100000558	ille respondit: en morior, quid mihi proderunt primogenita? ait iacob: iura ergo mihi.  iuravit ei esau et vendidit primogenita.	2020-04-20	Liber_Genesis
1100000559	et sic, accepto pane et lentis edulio, comedit et bibit, et abiit, parvipendens quod primogenita vendidisset.	2020-04-20	Liber_Genesis
1100000560	caput 26 orta autem fame super terram post eam sterilitatem, quae acciderat in diebus abraham, abiit isaac ad abimelech regem palaestinorum in gerara.	2020-04-20	Liber_Genesis
1100000561	apparuitque ei dominus, et ait: ne descendas in aegyptum, sed quiesce in terra quam dixero tibi,et peregrinare in ea: eroque tecum, et benedicam tibi: tibi enim et semini tuo dabo universas regiones has, complens iuramentum quod spopondi abraham patri tuo.	2020-04-20	Liber_Genesis
1100000562	et multiplicabo semen tuum sicut stellas caeli: daboque posteris tuis universas regiones has: et benedicentur in semine tuo omnes gentes terrae,eo quod obedierit abraham voci meae, et custodierit praecepta et mandata mea, et caeremonias legesque servaverit.	2020-04-20	Liber_Genesis
1100000563	mansit itaque isaac in geraris.	2020-04-20	Liber_Genesis
1100000564	qui cum interrogaretur a viris loci illius super uxore sua, respondit: soror mea est: timuerat enim confiteri quod sibi esset sociata coniugio, reputans ne forte interficerent eum propter illius pulchritudinem.	2020-04-20	Liber_Genesis
1100000565	cumque pertransissent dies plurimi, et ibidem moraretur, prospiciens abimelech rex palaestinorum per fenestram, vidit eum iocantem cum rebecca uxore sua.	2020-04-20	Liber_Genesis
1100000566	et accersito eo, ait: perspicuum est quod uxor tua sit: cur mentitus es eam sororem tuam esse?  respondit: timui ne morerer propter eam.	2020-04-20	Liber_Genesis
1100000567	dixitque abimelech: quare imposuisti nobis?  potuit coire quispiam de populo cum uxore tua, et induxeras super nos grande peccatum.  praecepitque omni populo, dicens:qui tetigerit hominis huius uxorem, morte morietur.	2020-04-20	Liber_Genesis
1100000568	sevit autem isaac in terra illa, et invenit in ipso anno centuplum: benedixitque ei dominus.	2020-04-20	Liber_Genesis
1100000569	et locupletatus est homo, et ibat proficiens atque succrescens, donec magnus vehementer effectus est:habuit quoque possessiones ovium et armentorum, et familiae plurimum.  ob hoc invidentes ei palaestini,omnes puteos, quos foderant servi patris illius abraham, illo tempore obstruxerunt, implentes humo:in tantum, ut ipse abimelech diceret ad isaac: recede a nobis, quoniam potentior nobis factus es valde.	2020-04-20	Liber_Genesis
1100000570	et ille discedens, ut veniret ad torrentem gerarae, habitaretque ibi,rursum fodit alios puteos, quos foderant servi patris sui abraham, et quos, illo mortuo, olim obstruxerant philisthiim: appellavitque eos eisdem nominibus quibus ante pater vocaverat.	2020-04-20	Liber_Genesis
1100000571	foderuntque in torrente, et repererunt aquam vivam.	2020-04-20	Liber_Genesis
1100000572	sed et ibi iurgium fuit pastorum gerarae adversus pastores isaac, dicentium: nostra est aqua, quam ob rem nomen putei ex eo, quod acciderat, vocavit calumniam.	2020-04-20	Liber_Genesis
1100000573	foderunt autem et alium: et pro illo quoque rixati sunt, appellavitque eum inimicitias.	2020-04-20	Liber_Genesis
1100000574	profectus inde fodit alium puteum, pro quo non contenderunt: itaque vocavit nomen eius latitudo, dicens: nunc dilatavit nos dominus, et fecit crescere super terram.	2020-04-20	Liber_Genesis
1100000575	ascendit autem ex illo loco in bersabee,ubi apparuit ei dominus in ipsa nocte, dicens: ego sum deus abraham patris tui: noli timere, quia ego tecum sum: benedicam tibi, et multiplicabo semen tuum propter servum meum abraham.	2020-04-20	Liber_Genesis
1100000576	itaque aedificavit ibi altare: et invocato nomine domini, extendit tabernaculum, praecepitque servis suis ut foderent puteum.	2020-04-20	Liber_Genesis
1100000577	ad quem locum cum venissent de geraris abimelech, et ochozath amicus illius, et phicol dux militum,locutus est eis isaac: quid venistis ad me, hominem quem odistis, et expulistis a vobis? qui responderunt: vidimus tecum esse dominum, et idcirco nos diximus: sit iuramentum inter nos, et ineamus foedus,ut non facias nobis quidquam mali, sicut et nos nihil tuorum attigimus, nec fecimus quod te laederet: sed cum pace dimisimus auctum benedictione domini.	2020-04-20	Liber_Genesis
1100000578	fecit ergo eis convivium, et post cibum et potumsurgentes mane, iuraverunt sibi mutuo: dimisitque eos isaac pacifice in locum suum.	2020-04-20	Liber_Genesis
1100000579	ecce autem venerunt in ipso die servi isaac annuntiantes ei de puteo, quem foderant, atque dicentes: invenimus aquam.	2020-04-20	Liber_Genesis
1100000580	unde appellavit eum abundantiam: et nomen urbi impositum est bersabee, usque in praesentem diem.	2020-04-20	Liber_Genesis
1100000581	esau vero quadragenarius duxit uxores, iudith filiam beeri hethaei, et basemath filiam elon eiusdem loci:quae ambae offenderant animum isaac et rebeccae.	2020-04-20	Liber_Genesis
1100000582	caput 27 senuit autem isaac, et caligaverunt oculi eius, et videre non poterat: vocavitque esau filium suum maiorem, et dixit ei: fili mi?  qui respondit: adsum.	2020-04-20	Liber_Genesis
1100000583	cui pater: vides, inquit, quod senuerim, et ignorem diem mortis meae.	2020-04-20	Liber_Genesis
1100000584	sume arma tua, pharetram, et arcum, et egredere foras: cumque venatu aliquid apprehenderis,fac mihi inde pulmentum sicut velle me nosti, et affer ut comedam: et benedicat tibi anima mea antequam moriar.	2020-04-20	Liber_Genesis
1100000585	quod cum audisset rebecca, et ille abiisset in agrum ut iussionem patris impleret,dixit filio suo iacob: audivi patrem tuum loquentem cum esau fratre tuo, et dicentem ei:affer mihi de venatione tua, et fac cibos ut comedam, et benedicam tibi coram domino antequam moriar.	2020-04-20	Liber_Genesis
1100000586	nunc ergo, fili mi, acquiesce consiliis meis:et pergens ad gregem, affer mihi duos haedos optimos, ut faciam ex eis escas patri tuo, quibus libenter vescitur:quas cum intuleris, et comederit, benedicat tibi priusquam moriatur.	2020-04-20	Liber_Genesis
1100000587	cui ille respondit: nosti quod esau frater meus homo pilosus sit, et ego lenis:si attrectaverit me pater meus, et senserit, timeo ne putet me sibi voluisse illudere, et inducam super me maledictionem pro benedictione.	2020-04-20	Liber_Genesis
1100000588	ad quem mater: in me sit, ait, ista maledictio, fili mi: tantum audi vocem meam, et pergens, affer quae dixi.	2020-04-20	Liber_Genesis
1100000589	abiit, et attulit, deditque matri.  paravit illa cibos, sicut velle noverat patrem illius.	2020-04-20	Liber_Genesis
1100000590	et vestibus esau valde bonis, quas apud se habebat domi, induit eum:pelliculasque haedorum circumdedit manibus, et colli nuda protexit:deditque pulmentum, et panes, quos coxerat, tradidit.	2020-04-20	Liber_Genesis
1100000591	quibus illatis, dixit: pater mi?  at ille respondit: audio.  quis es tu, fili mi? dixitque iacob: ego sum primogenitus tuus esau: feci sicut praecepisti mihi: surge, sede, et comede de venatione mea, ut benedicat mihi anima tua.	2020-04-20	Liber_Genesis
1100000592	rursumque isaac ad filium suum: quomodo, inquit, tam cito invenire potuisti, fili mi?  qui respondit: voluntas dei fuit ut cito occurreret mihi quod volebam.	2020-04-20	Liber_Genesis
1100000593	dixitque isaac: accede huc, ut tangam te, fili mi, et probem utrum tu sis filius meus esau, an non.	2020-04-20	Liber_Genesis
1100000594	accessit ille ad patrem, et palpato eo, dixit isaac: vox quidem, vox iacob est: sed manus, manus sunt esau.	2020-04-20	Liber_Genesis
1100000595	et non cognovit eum, quia pilosae manus similitudinem maioris expresserant.  benedicens ergo illi,ait: tu es filius meus esau?  respondit: ego sum.	2020-04-20	Liber_Genesis
1100000596	at ille: affer mihi, inquit, cibos de venatione tua, fili mi, ut benedicat tibi anima mea.  quos cum oblatos comedisset, obtulit ei etiam vinum.  quo hausto,dixit ad eum: accede ad me, et da mihi osculum, fili mi.accessit, et osculatus est eum.  statimque ut sensit vestimentorum illius fragrantiam, benedicens illi, ait: ecce odor filii mei sicut odor agri pleni, cui benedixit dominus.	2020-04-20	Liber_Genesis
1100000597	det tibi deus de rore caeli et de pinguedine terrae abundantiam frumenti et vini.	2020-04-20	Liber_Genesis
1100000598	et serviant tibi populi, et adorent te tribus: esto dominus fratrum tuorum, et incurventur ante te filii matris tuae: qui maledixerit tibi, sit ille maledictus, et qui benedixerit tibi, benedictionibus repleatur.	2020-04-20	Liber_Genesis
1100000599	vix isaac sermonem impleverat, et egresso iacob foras, venit esau,coctosque de venatione cibos intulit patri, dicens: surge, pater mi, et comede de venatione filii tui, ut benedicat mihi anima tua.	2020-04-20	Liber_Genesis
1100000600	dixitque illi isaac: quis enim es tu?  qui respondit: ego sum filius tuus primogenitus esau.	2020-04-20	Liber_Genesis
1100000601	expavit isaac stupore vehementi: et ultra quam credi potest admirans, ait: quis igitur ille est qui dudum captam venationem attulit mihi, et comedi ex omnibus priusquam tu venires; benedixique ei, et erit benedictus? auditis esau sermonibus patris, irrugiit clamore magno: et consternatus, ait: benedic etiam et mihi, pater mi.qui ait: venit germanus tuus fraudulenter, et accepit benedictionem tuam.	2020-04-20	Liber_Genesis
1100000602	at ille subiunxit: iuste vocatum est nomen eius iacob: supplantavit enim me en altera vice: primogenita mea ante tulit, et nunc secundo surripuit benedictionem meam.  rursumque ad patrem: numquid non reservasti, ait, et mihi benedictionem? respondit isaac: dominum tuum illum constitui, et omnes fratres eius servituti illius subiugavi; frumento et vino stabilivi eum: et tibi post haec, fili mi, ultra quid faciam? cui esau: num unam, inquit, tantum benedictionem habes, pater?  mihi quoque obsecro ut benedicas.  cumque eiulatu magno fleret,motus isaac, dixit ad eum: in pinguedine terrae, et in rore caeli desuper,erit benedictio tua.	2020-04-20	Liber_Genesis
1100000603	vives in gladio, et fratri tuo servies: tempusque veniet, cum excutias et solvas iugum eius de cervicibus tuis.	2020-04-20	Liber_Genesis
1100000604	oderat ergo semper esau iacob pro benedictione qua benedixerat ei pater: dixitque in corde suo: venient dies luctus patris mei, et occidam iacob fratrem meum.	2020-04-20	Liber_Genesis
1100000605	nuntiata sunt haec rebeccae: quae mittens et vocans iacob filium suum, dixit ad eum: ecce esau frater tuus minatur ut occidat te.	2020-04-20	Liber_Genesis
1100000606	nunc ergo, fili mi, audi vocem meam, et consurgens fuge ad laban fratrem meum in haran:habitabisque cum eo dies paucos, donec requiescat furor fratris tui,et cesset indignatio eius, obliviscaturque eorum quae fecisti in eum: postea mittam, et adducam te inde huc: cur utroque orbabor filio in uno die? dixitque rebecca ad isaac: taedet me vitae meae propter filias heth: si acceperit iacob uxorem de stirpe huius terrae, nolo vivere.	2020-04-20	Liber_Genesis
1100000607	caput 28 vocavit itaque isaac iacob, et benedixit eum, praecepitque ei dicens: noli accipere coniugem de genere chanaan:sed vade, et proficiscere in mesopotamiam syriae, ad domum bathuel patris matris tuae, et accipe tibi inde uxorem de filiabus laban avunculi tui.	2020-04-20	Liber_Genesis
1100000608	deus autem omnipotens benedicat tibi, et crescere te faciat, atque multiplicet, ut sis in turbas populorum.	2020-04-20	Liber_Genesis
1100000609	et det tibi benedictiones abrahae, et semini tuo post te: ut possideas terram peregrinationis tuae, quam pollicitus est avo tuo.	2020-04-20	Liber_Genesis
1100000610	cumque dimisisset eum isaac, profectus venit in mesopotamiam syriae ad laban filium bathuel syri, fratrem rebeccae matris suae.	2020-04-20	Liber_Genesis
1100000611	videns autem esau quod benedixisset pater suus iacob, et misisset eum in mesopotamiam syriae, ut inde uxorem duceret; et quod post benedictionem praecepisset ei, dicens: non accipies uxorem de filiabus chanaan:quodque obediens iacob parentibus suis isset in syriam:probans quoque quod non libenter aspiceret filias chanaan pater suus:ivit ad ismaelem, et duxit uxorem absque iis, quas prius habebat, maheleth filiam ismael filii abraham, sororem nabaioth.	2020-04-20	Liber_Genesis
1100000612	igitur egressus iacob de bersabee, pergebat haran.	2020-04-20	Liber_Genesis
1100000613	cumque venisset ad quemdam locum, et vellet in eo requiescere post solis occubitum, tulit de lapidibus qui iacebant, et supponens capiti suo, dormivit in eodem loco.	2020-04-20	Liber_Genesis
1100000614	viditque in somnis scalam stantem super terram, et cacumen illius tangens caelum: angelos quoque dei ascendentes et descendentes per eam,et dominum innixum scalae dicentem sibi: ego sum dominus deus abraham patris tui, et deus isaac: terram, in qua dormis, tibi dabo et semini tuo.	2020-04-20	Liber_Genesis
1100000615	eritque semen tuum quasi pulvis terrae: dilataberis ad occidentem, et orientem, et septentrionem, et meridiem: et benedicentur in te et in semine tuo cunctae tribus terrae.	2020-04-20	Liber_Genesis
1100000616	et ero custos tuus quocumque perrexeris, et reducam te in terram hanc: nec dimittam nisi complevero universa quae dixi.	2020-04-20	Liber_Genesis
1100000617	cumque evigilasset iacob de somno, ait: vere dominus est in loco isto, et ego nesciebam.	2020-04-20	Liber_Genesis
1100000618	pavensque, quam terribilis est, inquit, locus iste!  non est hic aliud nisi domus dei, et porta caeli.	2020-04-20	Liber_Genesis
1100000619	surgens ergo iacob mane, tulit lapidem quem supposuerat capiti suo, et erexit in titulum, fundens oleum desuper.	2020-04-20	Liber_Genesis
1100000620	appellavitque nomen urbis bethel, quae prius luza vocabatur.	2020-04-20	Liber_Genesis
1100000621	vovit etiam votum, dicens: si fuerit deus mecum, et custodierit me in via, per quam ego ambulo, et dederit mihi panem ad vescendum, et vestimentum ad induendum,reversusque fuero prospere ad domum patris mei: erit mihi dominus in deum,et lapis iste, quem erexi in titulum, vocabitur domus dei: cunctorumque quae dederis mihi, decimas offeram tibi.	2020-04-20	Liber_Genesis
1100000622	caput 29 profectus ergo iacob venit in terram orientalem.	2020-04-20	Liber_Genesis
1100000623	et vidit puteum in agro, tres quoque greges ovium accubantes iuxta eum: nam ex illo adaquabantur pecora, et os eius grandi lapide claudebatur.	2020-04-20	Liber_Genesis
1100000624	morisque erat ut cunctis ovibus congregatis devolverent lapidem, et refectis gregibus rursum super os putei ponerent.	2020-04-20	Liber_Genesis
1100000625	dixitque ad pastores: fratres, unde estis?  qui responderunt: de haran.	2020-04-20	Liber_Genesis
1100000626	quos interrogans, numquid, ait, nostis laban filium nachor?  dixerunt: novimus.	2020-04-20	Liber_Genesis
1100000627	sanusne est?  inquit.  valet, inquiunt: et ecce rachel filia eius venit cum grege suo.	2020-04-20	Liber_Genesis
1100000628	dixitque iacob: adhuc multum diei superest, nec est tempus ut reducantur ad caulas greges: date ante potum ovibus, et sic eas ad pastum reducite.	2020-04-20	Liber_Genesis
1100000629	qui responderunt: non possumus, donec omnia pecora congregentur, et amoveamus lapidem de ore putei, ut adaquemus greges.	2020-04-20	Liber_Genesis
1100000630	adhuc loquebantur, et ecce rachel veniebat cum ovibus patris sui: nam gregem ipsa pascebat.	2020-04-20	Liber_Genesis
1100000631	quam cum vidisset iacob, et sciret consobrinam suam, ovesque laban avunculi sui, amovit lapidem quo puteus claudebatur.	2020-04-20	Liber_Genesis
1100000632	et adaquato grege, osculatus est eam: et elevata voce flevit,et indicavit ei quod frater esset patris sui, et filius rebeccae: at illa festinans nuntiavit patri suo.	2020-04-20	Liber_Genesis
1100000633	qui cum audisset venisse iacob filium sororis suae, cucurrit obviam ei: complexusque eum, et in oscula ruens, duxit in domum suam.  auditis autem causis itineris,respondit: os meum es, et caro mea.  et postquam impleti sunt dies mensis unius,dixit ei: num quia frater meus es, gratis servies mihi?  dic quid mercedis accipias.	2020-04-20	Liber_Genesis
1100000634	habebat vero duas filias: nomen maioris lia, minor vero appellabatur rachel.	2020-04-20	Liber_Genesis
1100000635	sed lia lippis erat oculis: rachel decora facie, et venusto aspectu.	2020-04-20	Liber_Genesis
1100000636	quam diligens iacob, ait: serviam tibi pro rachel filia tua minore, septem annis.	2020-04-20	Liber_Genesis
1100000637	respondit laban: melius est ut tibi eam dem quam alteri viro: mane apud me.	2020-04-20	Liber_Genesis
1100000638	servivit ergo iacob pro rachel septem annis: et videbantur illi pauci dies prae amoris magnitudine.	2020-04-20	Liber_Genesis
1100000639	dixitque ad laban: da mihi uxorem meam: quia iam tempus impletum est, ut ingrediar ad illam.	2020-04-20	Liber_Genesis
1100000640	qui vocatis multis amicorum turbis ad convivium, fecit nuptias.	2020-04-20	Liber_Genesis
1100000641	et vespere liam filiam suam introduxit ad eum,dans ancillam filiae, zelpham nomine.  ad quam cum ex more iacob fuisset ingressus, facto mane vidit liam:et dixit ad socerum suum: quid est quod facere voluisti?  nonne pro rachel servivi tibi?  quare imposuisti mihi? respondit laban: non est in loco nostro consuetudinis, ut minores ante tradamus ad nuptias.	2020-04-20	Liber_Genesis
1100000642	imple hebdomadam dierum huius copulae: et hanc quoque dabo tibi pro opere quo serviturus es mihi septem annis aliis.	2020-04-20	Liber_Genesis
1100000643	acquievit placito: et hebdomada transacta, rachel duxit uxorem:cui pater servam balam tradiderat.	2020-04-20	Liber_Genesis
1100000644	tandemque potitus optatis nuptiis, amorem sequentis priori praetulit, serviens apud eum septem annis aliis.	2020-04-20	Liber_Genesis
1100000645	videns autem dominus quod despiceret liam, aperuit vulvam eius, sorore sterili permanente.	2020-04-20	Liber_Genesis
1100000646	quae conceptum genuit filium, vocavitque nomen eius ruben, dicens: vidit dominus humilitatem meam: nunc amabit me vir meus.	2020-04-20	Liber_Genesis
1100000647	rursumque concepit et peperit filium, et ait: quoniam audivit me dominus haberi contemptui, dedit etiam istum mihi; vocavitque nomen eius simeon.	2020-04-20	Liber_Genesis
1100000648	concepitque tertio, et genuit alium filium: dixitque: nunc quoque copulabitur mihi maritus meus: eo quod pepererim ei tres filios: et idcirco appellavit nomen eius levi.	2020-04-20	Liber_Genesis
1100000649	quarto concepit, et peperit filium, et ait: modo confitebor domino, et ob hoc vocavit eum iudam: cessavitque parere.	2020-04-20	Liber_Genesis
1100000650	caput 30 cernens autem rachel quod infecunda esset, invidit sorori suae, et ait marito suo: da mihi liberos, alioquin moriar.	2020-04-20	Liber_Genesis
1100000651	cui iratus respondit iacob: num pro deo ego sum, qui privavit te fructu ventris tui? at illa: habeo, inquit, famulam balam: ingredere ad illam, ut pariat super genua mea, et habeam ex illa filios.	2020-04-20	Liber_Genesis
1100000652	deditque illi balam in coniugium: quae,ingresso ad se viro, concepit, et peperit filium.	2020-04-20	Liber_Genesis
1100000653	dixitque rachel: iudicavit mihi dominus, et exaudivit vocem meam, dans mihi filium, et idcirco appellavit nomen eius dan.	2020-04-20	Liber_Genesis
1100000654	rursumque bala concipiens, peperit alterum,pro quo ait rachel: comparavit me deus cum sorore mea, et invalui: vocavitque eum nephthali.	2020-04-20	Liber_Genesis
1100000655	sentiens lia quod parere desiisset, zelpham ancillam suam marito tradidit.	2020-04-20	Liber_Genesis
1100000656	qua post conceptum edente filium,dixit: feliciter, et idcirco vocavit nomen eius gad.	2020-04-20	Liber_Genesis
1100000657	peperit quoque zelpha alterum.	2020-04-20	Liber_Genesis
1100000658	dixitque lia: hoc pro beatitudine mea: beatam quippe me dicent mulieres: propterea appellavit eum aser.	2020-04-20	Liber_Genesis
1100000659	egressus autem ruben tempore messis triticeae in agrum, reperit mandragoras, quas matri liae detulit.  dixitque rachel: da mihi partem de mandragoris filii tui.	2020-04-20	Liber_Genesis
1100000660	illa respondit: parumne tibi videtur quod praeripueris maritum mihi, nisi etiam mandragoras filii mei tuleris?  ait rachel: dormiat tecum hac nocte pro mandragoris filii tui.	2020-04-20	Liber_Genesis
1100000661	redeuntique ad vesperam iacob de agro, egressa est in occursum eius lia, et ad me, inquit, intrabis: quia mercede conduxi te pro mandragoris filii mei.  dormivitque cum ea nocte illa.	2020-04-20	Liber_Genesis
1100000662	et exaudivit deus preces eius, concepitque et peperit filium quintum,et ait: dedit deus mercedem mihi, quia dedi ancillam meam viro meo: appellavitque nomen eius issachar.	2020-04-20	Liber_Genesis
1100000663	rursum lia concipiens, peperit sextum filium,et ait: dotavit me deus dote bona: etiam hac vice mecum erit maritus meus, eo quod genuerim ei sex filios: et idcirco appellavit nomen eius zabulon.	2020-04-20	Liber_Genesis
1100000664	post quem peperit filiam, nomine dinam.	2020-04-20	Liber_Genesis
1100000665	recordatus quoque dominus rachelis, exaudivit eam, et aperuit vulvam eius.	2020-04-20	Liber_Genesis
1100000666	quae concepit, et peperit filium, dicens: abstulit deus opprobrium meum.	2020-04-20	Liber_Genesis
1100000667	et vocavit nomen eius ioseph, dicens: addat mihi dominus filium alterum.	2020-04-20	Liber_Genesis
1100000668	nato autem ioseph, dixit iacob socero suo: dimitte me ut revertar in patriam, et ad terram meam.	2020-04-20	Liber_Genesis
1100000669	da mihi uxores, et liberos meos, pro quibus servivi tibi, ut abeam: tu nosti servitutem qua servivi tibi.	2020-04-20	Liber_Genesis
1100000670	ait illi laban: inveniam gratiam in conspectu tuo, experimento didici, quia benedixerit mihi deus propter te:constitue mercedem tuam quam dem tibi.	2020-04-20	Liber_Genesis
1100000671	at ille respondit: tu nosti quomodo servierim tibi, et quanta in manibus meis fuerit possessio tua.	2020-04-20	Liber_Genesis
1100000672	modicum habuisti antequam venirem ad te, et nunc dives effectus es: benedixitque tibi dominus ad introitum meum.  iustum est igitur ut aliquando provideam etiam domui meae.	2020-04-20	Liber_Genesis
1100000673	dixitque laban: quid tibi dabo?  at ille ait: nihil volo: sed si feceris quod postulo, iterum pascam, et custodiam pecora tua.	2020-04-20	Liber_Genesis
1100000674	gyra omnes greges tuos, et separa cunctas oves varias, et sparso vellere; quodcumque furvum, et maculosum, variumque fuerit, tam in ovibus quam in capris, erit merces mea.	2020-04-20	Liber_Genesis
1100000675	respondebitque mihi cras iustitia mea, quando placiti tempus advenerit coram te: et omnia quae non fuerint varia, et maculosa, et furva, tam in ovibus quam in capris, furti me arguent.	2020-04-20	Liber_Genesis
1100000676	dixitque laban: gratum habeo quod petis.	2020-04-20	Liber_Genesis
1100000677	et separavit in die illa capras, et oves, et hircos, et arietes varios, atque maculosos: cunctum autem gregem unicolorem, id est albi et nigri velleris, tradidit in manu filiorum suorum.	2020-04-20	Liber_Genesis
1100000678	et posuit spatium itineris trium dierum inter se et generum, qui pascebat reliquos greges eius.	2020-04-20	Liber_Genesis
1100000679	tollens ergo iacob virgas populeas virides, et amygdalinas, et ex platanis, ex parte decorticavit eas: detractisque corticibus, in his, quae spoliata fuerant, candor apparuit: illa vero quae integra fuerant, viridia permanserunt: atque in hunc modum color effectus est varius.	2020-04-20	Liber_Genesis
1100000680	posuitque eas in canalibus, ubi effundebatur aqua: ut cum venissent greges ad bibendum, ante oculos haberent virgas, et in aspectu earum conciperent.	2020-04-20	Liber_Genesis
1100000681	factumque est ut in ipso calore coitus, oves intuerentur virgas, et parerent maculosa, et varia, et diverso colore respersa.	2020-04-20	Liber_Genesis
1100000682	divisitque gregem iacob, et posuit virgas in canalibus ante oculos arietum: erant autem alba et nigra quaeque, laban; cetera vero, iacob, separatis inter se gregibus.	2020-04-20	Liber_Genesis
1100000683	igitur quando primo tempore ascendebantur oves, ponebat iacob virgas in canalibus aquarum ante oculos arietum et ovium, ut in earum contemplatione conciperent:quando vero serotina admissura erat, et conceptus extremus, non ponebat eas.  factaque sunt ea quae erant serotina, laban: et quae primi temporis, iacob.	2020-04-20	Liber_Genesis
1100000684	ditatusque est homo ultra modum, et habuit greges multos, ancillas et servos, camelos et asinos.	2020-04-20	Liber_Genesis
1100000685	caput 31 postquam autem audivit verba filiorum laban dicentium: tulit iacob omnia quae fuerunt patris nostri, et de illius facultate ditatus, factus est inclytus:animadvertit quoque faciem laban, quod non esset erga se sicut heri et nudiustertius,maxime dicente sibi domino: revertere in terram patrum tuorum, et ad generationem tuam, eroque tecum.	2020-04-20	Liber_Genesis
1100000686	misit, et vocavit rachel et liam in agrum, ubi pascebat greges,dixitque eis: video faciem patris vestri quod non sit erga me sicut heri et nudiustertius: deus autem patris mei fuit mecum.	2020-04-20	Liber_Genesis
1100000687	et ipsae nostis quod totis viribus meis servierim patri vestro.	2020-04-20	Liber_Genesis
1100000688	sed et pater vester circumvenit me et mutavit mercedem meam decem vicibus: et tamen non dimisit eum deus ut noceret mihi.	2020-04-20	Liber_Genesis
1100000689	si quando dixit: variae erunt mercedes tuae: pariebant omnes oves varios foetus; quando vero e contrario, ait: alba quaeque accipies pro mercede: omnes greges alba pepererunt.	2020-04-20	Liber_Genesis
1100000690	tulitque deus substantiam patris vestri, et dedit mihi.	2020-04-20	Liber_Genesis
1100000691	postquam enim conceptus ovium tempus advenerat, levavi oculos meos, et vidi in somnis ascendentes mares super feminas, varios et maculosos, et diversorum colorum.	2020-04-20	Liber_Genesis
1100000692	dixitque angelus dei ad me in somnis: iacob?  et ego respondi: adsum.	2020-04-20	Liber_Genesis
1100000693	qui ait: leva oculos tuos, et vide universos masculos ascendentes super feminas, varios, maculosos, atque respersos.  vidi enim omnia quae fecit tibi laban.	2020-04-20	Liber_Genesis
1100000694	ego sum deus bethel, ubi unxisti lapidem, et votum vovisti mihi.  nunc ergo surge, et egredere de terra hac, revertens in terram nativitatis tuae.	2020-04-20	Liber_Genesis
1100000695	responderuntque rachel et lia: numquid habemus residui quidquam in facultatibus et haereditate domus patris nostri? nonne quasi alienas reputavit nos, et vendidit, comeditque pretium nostrum? sed deus tulit opes patris nostri, et eas tradidit nobis, ac filiis nostris: unde omnia quae praecepit tibi deus, fac.	2020-04-20	Liber_Genesis
1100000696	surrexit itaque iacob, et impositis liberis ac coniugibus suis super camelos, abiit.	2020-04-20	Liber_Genesis
1100000697	tulitque omnem substantiam suam, et greges, et quidquid in mesopotamia acquisierat, pergens ad isaac patrem suum in terram chanaan.	2020-04-20	Liber_Genesis
1100000698	eo tempore ierat laban ad tondendas oves, et rachel furata est idola patris sui.	2020-04-20	Liber_Genesis
1100000699	noluitque iacob confiteri socero suo quod fugeret.	2020-04-20	Liber_Genesis
1100000700	cumque abiisset tam ipse quam omnia quae iuris sui erant, et amne transmisso pergeret contra montem galaad,nuntiatum est laban die tertio quod fugeret iacob.	2020-04-20	Liber_Genesis
1100000701	qui, assumptis fratribus suis, persecutus est eum diebus septem: et comprehendit eum in monte galaad.	2020-04-20	Liber_Genesis
1100000702	viditque in somnis dicentem sibi deum: cave ne quidquam aspere loquaris contra iacob.	2020-04-20	Liber_Genesis
1100000703	iamque iacob extenderat in monte tabernaculum: cumque ille consecutus fuisset eum cum fratribus suis, in eodem monte galaad fixit tentorium.	2020-04-20	Liber_Genesis
1100000704	et dixit ad iacob: quare ita egisti, ut clam me abigeres filias meas quasi captivas gladio? cur ignorante me fugere voluisti, nec indicare mihi, ut prosequerer te cum gaudio, et canticis, et tympanis, et citharis? non es passus ut oscularer filios meos et filias: stulte operatus es: et nunc quidemvalet manus mea reddere tibi malum: sed deus patris vestri heri dixit mihi: cave ne loquaris contra iacob quidquam durius.	2020-04-20	Liber_Genesis
1100000705	esto, ad tuos ire cupiebas, et desiderio erat tibi domus patris tui: cur furatus es deos meos? respondit iacob: quod inscio te profectus sum, timui ne violenter auferres filias tuas.	2020-04-20	Liber_Genesis
1100000706	quod autem furti me arguis: apud quemcumque inveneris deos tuos, necetur coram fratribus nostris: scrutare, quidquid tuorum apud me inveneris, et aufer.  haec dicens, ignorabat quod rachel furata esset idola.	2020-04-20	Liber_Genesis
1100000707	ingressus itaque laban tabernaculum iacob, et liae, et utriusque famulae, non invenit.  cumque intrasset tentorium rachelis,illa festinans abscondit idola subter stramenta cameli, et sedit desuper: scrutantique omne tentorium, et nihil invenienti,ait: ne irascatur dominus meus quod coram te assurgere nequeo: quia iuxta consuetudinem feminarum nunc accidit mihi: sic delusa sollicitudo quaerentis est.	2020-04-20	Liber_Genesis
1100000708	tumensque iacob, cum iurgio ait: quam ob culpam meam, et ob quod peccatum meum sic exarsisti post me,et scrutatus es omnem supellectilem meam?  quid invenisti de cuncta substantia domus tuae?  pone hic coram fratribus meis, et fratribus tuis, et iudicent inter me et te.	2020-04-20	Liber_Genesis
1100000709	idcirco viginti annis fui tecum?  oves tuae et caprae steriles non fuerunt, arietes gregis tui non comedi:nec captum a bestia ostendi tibi, ego damnum omne reddebam: quidquid furto peribat, a me exigebas:die noctuque aestu urebar, et gelu, fugiebatque somnus ab oculis meis.	2020-04-20	Liber_Genesis
1100000710	sicque per viginti annos in domo tua servivi tibi, quatuordecim pro filiabus, et sex pro gregibus tuis: immutasti quoque mercedem meam decem vicibus.	2020-04-20	Liber_Genesis
1100000711	nisi deus patris mei abraham, et timor isaac affuisset mihi, forsitan modo nudum me dimisisses: afflictionem meam et laborem manuum mearum respexit deus, et arguit te heri.	2020-04-20	Liber_Genesis
1100000712	respondit ei laban: filiae meae et filii, et greges tui, et omnia quae cernis, mea sunt: quid possum facere filiis et nepotibus meis? veni ergo, et ineamus foedus, ut sit in testimonium inter me et te.	2020-04-20	Liber_Genesis
1100000713	tulit itaque iacob lapidem, et erexit illum in titulum:dixitque fratribus suis: afferte lapides.  qui congregantes fecerunt tumulum, comederuntque super eum:quem vocavit laban tumulum testis: et iacob, acervum testimonii, uterque iuxta proprietatem linguae suae.	2020-04-20	Liber_Genesis
1100000714	dixitque laban: tumulus iste erit testis inter me et te hodie, et idcirco appellatum est nomen eius galaad, id est, tumulus testis.	2020-04-20	Liber_Genesis
1100000715	intueatur et iudicet dominus inter nos quando recesserimus a nobis,si afflixeris filias meas, et si introduxeris alias uxores super eas: nullus sermonis nostri testis est absque deo, qui praesens respicit.	2020-04-20	Liber_Genesis
1100000716	dixitque rursus ad iacob: en tumulus hic, et lapis quem erexi inter me et te,testis erit: tumulus, inquam, iste et lapis sint in testimonium, si aut ego transiero illum pergens ad te, aut tu praeterieris, malum mihi cogitans.	2020-04-20	Liber_Genesis
1100000717	deus abraham, et deus nachor, iudicet inter nos, deus patris eorum.  iuravit ergo iacob per timorem patris sui isaac:immolatisque victimis in monte, vocavit fratres suos ut ederent panem.  qui cum comedissent, manserunt ibi:laban vero de nocte consurgens, osculatus est filios, et filias suas, et benedixit illis: reversusque est in locum suum.	2020-04-20	Liber_Genesis
1100000718	caput 32 iacob quoque abiit itinere quo coeperat: fueruntque ei obviam angeli dei.	2020-04-20	Liber_Genesis
1100000719	quos cum vidisset, ait: castra dei sunt haec: et appellavit nomen loci illius mahanaim, id est, castra.	2020-04-20	Liber_Genesis
1100000720	misit autem et nuntios ante se ad esau fratrem suum in terram seir, in regionem edom:praecepitque eis, dicens: sic loquimini domino meo esau: haec dicit frater tuus iacob: apud laban peregrinatus sum, et fui usque in praesentem diem.	2020-04-20	Liber_Genesis
1100000721	habeo boves, et asinos, et oves, et servos, et ancillas: mittoque nunc legationem ad dominum meum, ut inveniam gratiam in conspectu tuo.	2020-04-20	Liber_Genesis
1100000722	reversique sunt nuntii ad iacob, dicentes: venimus ad esau fratrem tuum, et ecce properat tibi in occursum cum quadringentis viris.	2020-04-20	Liber_Genesis
1100000723	timuit iacob valde: et perterritus divisit populum qui secum erat, greges quoque et oves, et boves, et camelos, in duas turmas,dicens: si venerit esau ad unam turmam, et percusserit eam, alia turma, quae relicta est, salvabitur.	2020-04-20	Liber_Genesis
1100000724	dixitque iacob: deus patris mei abraham, et deus patris mei isaac: domine qui dixisti mihi: revertere in terram tuam, et in locum nativitatis tuae, et benefaciam tibi:minor sum cunctis miserationibus tuis, et veritate tua quam explevisti servo tuo.  in baculo meo transivi iordanem istum: et nunc cum duabus turmis regredior.	2020-04-20	Liber_Genesis
1100000725	erue me de manu fratris mei esau, quia valde eum timeo: ne forte veniens percutiat matrem cum filiis.	2020-04-20	Liber_Genesis
1100000726	tu locutus es quod benefaceres mihi, et dilatares semen meum sicut arenam maris, quae prae multitudine numerari non potest.	2020-04-20	Liber_Genesis
1100000727	cumque dormisset ibi nocte illa, separavit de his quae habebat, munera esau fratri suo,capras ducentas, hircos viginti, oves ducentas, et arietes viginti,camelos foetas cum pullis suis triginta, vaccas quadraginta, et tauros viginti, asinas viginti et pullos earum decem.	2020-04-20	Liber_Genesis
1100000728	et misit per manus servorum suorum singulos seorsum greges, dixitque pueris suis: antecedite me, et sit spatium inter gregem et gregem.	2020-04-20	Liber_Genesis
1100000729	et praecepit priori, dicens: si obvium habueris fratrem meum esau, et interrogaverit te: cuius es?  aut, quo vadis?  aut, cuius sunt ista quae sequeris? respondebis: servi tui iacob, munera misit domino meo esau, ipse quoque post nos venit.	2020-04-20	Liber_Genesis
1100000730	similiter dedit mandata secundo, et tertio, et cunctis qui sequebantur greges, dicens: iisdem verbis loquimini ad esau cum inveneritis eum.	2020-04-20	Liber_Genesis
1100000731	et addetis: ipse quoque servus tuus iacob iter nostrum insequitur.  dixit enim: placabo illum muneribus quae praecedunt, et postea videbo illum: forsitan propitiabitur mihi.	2020-04-20	Liber_Genesis
1100000732	praecesserunt itaque munera ante eum, ipse vero mansit nocte illa in castris.	2020-04-20	Liber_Genesis
1100000733	cumque mature surrexisset, tulit duas uxores suas, et totidem famulas cum undecim filiis, et transivit vadum iaboc.	2020-04-20	Liber_Genesis
1100000734	traductisque omnibus quae ad se pertinebant,mansit solus: et ecce vir luctabatur cum eo usque mane.	2020-04-20	Liber_Genesis
1100000735	qui cum videret quod eum superare non posset, tetigit nervum femoris eius, et statim emarcuit.	2020-04-20	Liber_Genesis
1100000736	dixitque ad eum: dimitte me: iam enim ascendit aurora.  respondit: non dimittam te, nisi benedixeris mihi.	2020-04-20	Liber_Genesis
1100000737	ait ergo: quod nomen est tibi?  respondit: iacob.	2020-04-20	Liber_Genesis
1100000738	at ille: nequaquam, inquit, iacob appellabitur nomen tuum, sed israel: quoniam si contra deum fortis fuisti, quanto magis contra homines praevalebis? interrogavit eum iacob: dic mihi, quo appellaris nomine?  respondit: cur quaeris nomen meum?  et benedixit ei in eodem loco.	2020-04-20	Liber_Genesis
1100000739	vocavitque iacob nomen loci illius phanuel, dicens: vidi deum facie ad faciem, et salva facta est anima mea.	2020-04-20	Liber_Genesis
1100000740	ortusque est ei statim sol, postquam transgressus est phanuel: ipse vero claudicabat pede.	2020-04-20	Liber_Genesis
1100000741	quam ob causam non comedunt nervum filii israel, qui emarcuit in femore iacob, usque in praesentem diem: eo quod tetigerit nervum femoris eius, et obstupuerit.	2020-04-20	Liber_Genesis
1100000742	caput 33 elevans autem iacob oculos suos, vidit venientem esau, et cum eo quadringentos viros: divisitque filios liae et rachel, ambarumque famularum:et posuit utramque ancillam, et liberos earum, in principio: liam vero, et filios eius, in secundo loco: rachel autem et ioseph novissimos.	2020-04-20	Liber_Genesis
1100000743	et ipse progrediens adoravit pronus in terram septies, donec appropinquaret frater eius.	2020-04-20	Liber_Genesis
1100000744	currens itaque esau obviam fratri suo, amplexatus est eum: stringensque collum eius, et osculans flevit.	2020-04-20	Liber_Genesis
1100000745	levatisque oculis, vidit mulieres et parvulos earum, et ait: quid sibi volunt isti?  et si ad te pertinent?  respondit: parvuli sunt quos donavit mihi deus servo tuo.	2020-04-20	Liber_Genesis
1100000746	et appropinquantes ancillae et filii earum, incurvati sunt.	2020-04-20	Liber_Genesis
1100000747	accessit quoque lia cum pueris suis: et cum similiter adorassent, extremi ioseph et rachel adoraverunt.	2020-04-20	Liber_Genesis
1100000748	dixitque esau: quaenam sunt istae turmae quas obviam habui?  respondit: ut invenirem gratiam coram domino meo.	2020-04-20	Liber_Genesis
1100000749	at ille ait: habeo plurima, frater mi, sint tua tibi.	2020-04-20	Liber_Genesis
1100000750	dixitque iacob: noli ita, obsecro: sed si inveni gratiam in oculis tuis, accipe munusculum de manibus meis.  sic enim vidi faciem tuam, quasi viderim vultum dei: esto mihi propitius,et suscipe benedictionem quam attuli tibi, et quam donavit mihi deus tribuens omnia.  vix fratre compellente, suscipiens,ait: gradiamur simul, eroque socius itineris tui.	2020-04-20	Liber_Genesis
1100000751	dixitque iacob: nosti, domine mi, quod parvulos habeam teneros, et oves, et boves foetas mecum: quas si plus in ambulando fecero laborare, morientur una die cuncti greges.	2020-04-20	Liber_Genesis
1100000752	praecedat dominus meus ante servum suum: et ego sequar paulatim vestigia eius, sicut videro parvulos meos posse, donec veniam ad dominum meum in seir.	2020-04-20	Liber_Genesis
1100000753	respondit esau: oro te, ut de populo qui mecum est, saltem socii remaneant viae tuae.  non est, inquit, necesse: hoc uno tantum indigeo, ut inveniam gratiam in conspectu tuo, domine mi.reversus est itaque illo die esau itinere quo venerat in seir.	2020-04-20	Liber_Genesis
1100000754	et iacob venit in socoth: ubi aedificata domo et fixis tentoriis appellavit nomen loci illius socoth, id est, tabernacula.	2020-04-20	Liber_Genesis
1100000755	transivitque in salem urbem sichimorum, quae est in terra chanaan, postquam reversus est de mesopotamia syriae: et habitavit iuxta oppidum.	2020-04-20	Liber_Genesis
1100000756	emitque partem agri, in qua fixerat tabernacula, a filiis hemor patris sichem centum agnis.	2020-04-20	Liber_Genesis
1100000757	et erecto ibi altari, invocavit super illud fortissimum deum israel.	2020-04-20	Liber_Genesis
1100000758	caput 34 egressa est autem dina filia liae ut videret mulieres regionis illius.	2020-04-20	Liber_Genesis
1100000759	quam cum vidisset sichem filius hemor hevaei, princeps terrae illius, adamavit eam: et rapuit, et dormivit cum illa, vi opprimens virginem.	2020-04-20	Liber_Genesis
1100000760	et conglutinata est anima eius cum ea, tristemque delinivit blanditiis.	2020-04-20	Liber_Genesis
1100000761	et pergens ad hemor patrem suum: accipe, inquit, mihi puellam hanc coniugem.	2020-04-20	Liber_Genesis
1100000762	quod cum audisset iacob absentibus filiis, et in pastu pecorum occupatis, siluit donec redirent.	2020-04-20	Liber_Genesis
1100000763	egresso autem hemor patre sichem ut loqueretur ad iacob,ecce filii eius veniebant de agro: auditoque quod acciderat, irati sunt valde, eo quod foedam rem operatus esset in israel et, violata filia iacob, rem illicitam perpetrasset.	2020-04-20	Liber_Genesis
1100000764	locutus est itaque hemor ad eos: sichem filii mei adhaesit anima filiae vestrae: date eam illi uxorem:et iungamus vicissim connubia: filias vestras tradite nobis, et filias nostras accipite,et habitate nobiscum: terra in potestate vestra est: exercete, negotiamini, et possidete eam.	2020-04-20	Liber_Genesis
1100000765	sed et sichem ad patrem et ad fratres eius ait: inveniam gratiam coram vobis: et quaecumque statueritis, dabo:augete dotem, et munera postulate, et libenter tribuam quod petieritis: tantum date mihi puellam hanc uxorem.	2020-04-20	Liber_Genesis
1100000766	responderunt filii iacob sichem et patri eius in dolo, saevientes ob stuprum sororis:non possumus facere quod petitis, nec dare sororem nostram homini incircumciso: quod illicitum et nefarium est apud nos.	2020-04-20	Liber_Genesis
1100000767	sed in hoc valebimus foederari, si volueritis esse similes nostri, et circumcidatur in vobis omne masculini sexus;tunc dabimus et accipiemus mutuo filias vestras ac nostras: et habitabimus vobiscum, erimusque unus populus.	2020-04-20	Liber_Genesis
1100000768	si autem circumcidi nolueritis, tollemus filiam nostram, et recedemus.	2020-04-20	Liber_Genesis
1100000769	placuit oblatio eorum hemor, et sichem filio eius,nec distulit adolescens quin statim quod petebatur expleret: amabat enim puellam valde, et ipse erat inclytus in omni domo patris sui.	2020-04-20	Liber_Genesis
1100000770	ingressique portam urbis, locuti sunt ad populum:viri isti pacifici sunt, et volunt habitare nobiscum: negotientur in terra, et exerceant eam, quae spatiosa et lata cultoribus indiget: filias eorum accipiemus uxores, et nostras illis dabimus.	2020-04-20	Liber_Genesis
1100000771	unum est quo differtur tantum bonum: si circumcidamus masculos nostros, ritum gentis imitantes.	2020-04-20	Liber_Genesis
1100000772	et substantia eorum, et pecora, et cuncta quae possident, nostra erunt: tantum in hoc acquiescamus, et habitantes simul, unum efficiemus populum.	2020-04-20	Liber_Genesis
1100000773	assensique sunt omnes, circumcisis cunctis maribus.	2020-04-20	Liber_Genesis
1100000774	et ecce, die tertio, quando gravissimus vulnerum dolor est: arreptis duo filii iacob, simeon et levi fratres dinae, gladiis, ingressi sunt urbem confidenter: interfectisque omnibus masculis,hemor et sichem pariter necaverunt, tollentes dinam de domo sichem sororem suam.	2020-04-20	Liber_Genesis
1100000775	quibus egressis, irruerunt super occisos ceteri filii iacob: et depopulati sunt urbem in ultionem stupri.	2020-04-20	Liber_Genesis
1100000776	oves eorum, et armenta, et asinos, cunctaque vastantes quae in domibus et in agris erant,parvulos quoque eorum et uxores duxerunt captivas.	2020-04-20	Liber_Genesis
1100000777	quibus patratis audacter, iacob dixit ad simeon et levi: turbastis me, et odiosum fecistis me chananaeis, et pherezaeis habitatoribus terrae huius: nos pauci sumus; illi congregati percutient me, et delebor ego, et domus mea.	2020-04-20	Liber_Genesis
1100000778	responderunt: numquid ut scorto abuti debuere sorore nostra? caput 35 interea locutus est deus ad iacob: surge, et ascende bethel, et habita ibi, facque altare deo qui apparuit tibi quando fugiebas esau fratrem tuum.	2020-04-20	Liber_Genesis
1100000779	iacob vero convocata omni domo sua, ait: abiicite deos alienos qui in medio vestri sunt, et mundamini, ac mutate vestimenta vestra.	2020-04-20	Liber_Genesis
1100000780	surgite, et ascendamus in bethel, ut faciamus ibi altare deo: qui exaudivit me in die tribulationis meae, et socius fuit itineris mei.	2020-04-20	Liber_Genesis
1100000781	dederunt ergo ei omnes deos alienos quos habebant, et inaures quae erant in auribus eorum: at ille infodit ea subter terebinthum, quae est post urbem sichem.	2020-04-20	Liber_Genesis
1100000782	cumque profecti essent, terror dei invasit omnes per circuitum civitates, et non sunt ausi persequi recedentes.	2020-04-20	Liber_Genesis
1100000783	venit igitur iacob luzam, quae est in terra chanaan, cognomento bethel: ipse et omnis populus cum eo.	2020-04-20	Liber_Genesis
1100000784	aedificavitque ibi altare, et appellavit nomen loci illius, domus dei: ibi enim apparuit ei deus cum fugeret fratrem suum.	2020-04-20	Liber_Genesis
1100000785	eodem tempore mortua est debora nutrix rebeccae, et sepulta est ad radices bethel subter quercum: vocatumque est nomen loci illius, quercus fletus.	2020-04-20	Liber_Genesis
1100000786	apparuit autem iterum deus iacob postquam reversus est de mesopotamia syriae, benedixitque eidicens: non vocaberis ultra iacob, sed israel erit nomen tuum.  et appellavit eum israel,dixitque ei: ego deus omnipotens: cresce, et multiplicare: gentes et populi nationum ex te erunt, reges de lumbis tuis egredientur,terramque quam dedi abraham et isaac, dabo tibi et semini tuo post te.	2020-04-20	Liber_Genesis
1100000787	et recessit ab eo.	2020-04-20	Liber_Genesis
1100000788	ille vero erexit titulum lapideum in loco quo locutus fuerat ei deus: libans super eum libamina, et effundens oleum:vocansque nomen loci illius bethel.	2020-04-20	Liber_Genesis
1100000789	egressus autem inde, venit verno tempore ad terram quae ducit ephratam: in qua cum parturiret rachel,ob difficultatem partus periclitari coepit.  dixitque ei obstetrix: noli timere, quia et hunc habebis filium.	2020-04-20	Liber_Genesis
1100000790	egrediente autem anima prae dolore, et imminente iam morte, vocavit nomen filii sui benomi, id est, filius doloris mei: pater vero appellavit eum beniamin, id est, filius dextrae.	2020-04-20	Liber_Genesis
1100000791	mortua est ergo rachel, et sepulta est in via quae ducit ephratam, haec est bethlehem.	2020-04-20	Liber_Genesis
1100000792	erexitque iacob titulum super sepulchrum eius: hic est titulus monumenti rachel, usque in praesentem diem.	2020-04-20	Liber_Genesis
1100000793	egressus inde, fixit tabernaculum trans turrem gregis.	2020-04-20	Liber_Genesis
1100000794	cumque habitaret in illa regione, abiit ruben, et dormivit cum bala concubina patris sui: quod illum minime latuit.  erant autem filii iacob duodecim.	2020-04-20	Liber_Genesis
1100000795	filii liae: primogenitus ruben, et simeon, et levi, et iudas, et issachar, et zabulon.	2020-04-20	Liber_Genesis
1100000796	filii rachel: ioseph et beniamin.	2020-04-20	Liber_Genesis
1100000797	filii balae ancillae rachelis: dan et nephthali.	2020-04-20	Liber_Genesis
1100000798	filii zelphae ancillae liae: gad et aser: hi sunt filii iacob, qui nati sunt ei in mesopotamia syriae.	2020-04-20	Liber_Genesis
1100000799	venit etiam ad isaac patrem suum in mambre, civitatem arbee, haec est hebron, in qua peregrinatus est abraham et isaac.	2020-04-20	Liber_Genesis
1100000800	et completi sunt dies isaac centum octoginta annorum.	2020-04-20	Liber_Genesis
1100000801	consumptusque aetate mortuus est: et appositus est populo suo senex et plenus dierum: et sepelierunt eum esau et iacob filii sui.	2020-04-20	Liber_Genesis
1100000802	caput 36 hae sunt autem generationes esau, ipse est edom.	2020-04-20	Liber_Genesis
1100000803	esau accepit uxores de filiabus chanaan: ada filiam elon hethaei, et oolibama filiam anae filiae sebeon hevaei:basemath quoque filiam ismael sororem nabaioth.	2020-04-20	Liber_Genesis
1100000804	peperit autem ada eliphaz: basemath genuit rahuel:oolibama genuit iehus et ihelon et core.  hi filii esau qui nati sunt ei in terra chanaan.	2020-04-20	Liber_Genesis
1100000805	tulit autem esau uxores suas et filios et filias, et omnem animam domus suae, et substantiam, et pecora, et cuncta quae habere poterat in terra chanaan: et abiit in alteram regionem, recessitque a fratre suo iacob.	2020-04-20	Liber_Genesis
1100000806	divites enim erant valde, et simul habitare non poterant: nec sustinebat eos terra peregrinationis eorum prae multitudine gregum.	2020-04-20	Liber_Genesis
1100000807	habitavitque esau in monte seir, ipse est edom.	2020-04-20	Liber_Genesis
1100000808	hae autem sunt generationes esau patris edom in monte seir,et haec nomina filiorum eius: eliphaz filius ada uxoris esau: rahuel quoque filius basemath uxoris eius.	2020-04-20	Liber_Genesis
1100000809	fueruntque eliphaz filii: theman, omar, sepho, et gatham, et cenez.	2020-04-20	Liber_Genesis
1100000810	erat autem thamna concubina eliphaz filii esau: quae peperit ei amalech.  hi sunt filii ada uxoris esau.	2020-04-20	Liber_Genesis
1100000811	filii autem rahuel: nahath et zara, samma et meza: hi filii basemath uxoris esau.	2020-04-20	Liber_Genesis
1100000812	isti quoque erant filii oolibama filiae anae filiae sebeon, uxoris esau, quos genuit ei, iehus et ihelon et core.	2020-04-20	Liber_Genesis
1100000813	hi duces filiorum esau: filii eliphaz primogeniti esau: dux theman, dux omra, dux sepho, dux cenez,dux core, dux gathan, dux amalech.  hi filii eliphaz in terra edom, et hi filii ada.	2020-04-20	Liber_Genesis
1100000814	hi quoque filii rahuel filii esau: dux nahath, dux zara, dux samma, dux meza: hi autem duces rahuel in terra edom: isti filii basemath uxoris esau.	2020-04-20	Liber_Genesis
1100000815	hi autem filii oolibama uxoris esau: dux iehus, dux ihelon, dux core: hi duces oolibama filiae anae uxoris esau.	2020-04-20	Liber_Genesis
1100000816	isti sunt filii esau, et hi duces eorum: ipse est edom.	2020-04-20	Liber_Genesis
1100000817	isti sunt filii seir horraei, habitatores terrae: lotan, et sobal, et sebeon, et ana,et dison, et eser, et disan: hi duces horraei, filii seir in terra edom.	2020-04-20	Liber_Genesis
1100000818	facti sunt autem filii lotan: hori et heman.  erat autem soror lotan, thamna.	2020-04-20	Liber_Genesis
1100000819	et isti filii sobal: alvan et manahat et ebal, et sepho et onam.	2020-04-20	Liber_Genesis
1100000820	et hi filii sebeon: aia et ana.  iste est ana qui invenit aquas calidas in solitudine, cum pasceret asinos sebeon patris sui:habuitque filium dison, et filiam oolibama.	2020-04-20	Liber_Genesis
1100000821	et isti filii dison: hamdan, et eseban, et iethram, et charan.	2020-04-20	Liber_Genesis
1100000822	hi quoque filii eser: balaan, et zavan, et acan.	2020-04-20	Liber_Genesis
1100000823	habuit autem filios disan: hus et aram.	2020-04-20	Liber_Genesis
1100000824	hi duces horraeorum: dux lotan, dux sobal, dux sebeon, dux ana,dux dison, dux eser, dux disan: isti duces horraeorum qui imperaverunt in terra seir.	2020-04-20	Liber_Genesis
1100000825	reges autem qui regnaverunt in terra edom antequam haberent regem filii israel, fuerunt hi:bela filius beor, nomenque urbis eius denaba.	2020-04-20	Liber_Genesis
1100000826	mortuus est autem bela, et regnavit pro eo iobab filius zarae de bosra.	2020-04-20	Liber_Genesis
1100000827	cumque mortuus esset iobab, regnavit pro eo husam de terra themanorum.	2020-04-20	Liber_Genesis
1100000828	hoc quoque mortuo, regnavit pro eo adad filius badad, qui percussit madian in regione moab: et nomen urbis eius avith.	2020-04-20	Liber_Genesis
1100000829	cumque mortuus esset adad, regnavit pro eo semla de masreca.	2020-04-20	Liber_Genesis
1100000830	hoc quoque mortuo regnavit pro eo saul de fluvio rohoboth.	2020-04-20	Liber_Genesis
1100000831	cumque et hic obiisset, successit in regnum balanan filius achobor.	2020-04-20	Liber_Genesis
1100000832	isto quoque mortuo regnavit pro eo adar, nomenque urbis eius phau: et appellabatur uxor eius meetabel, filia matred filiae mezaab.	2020-04-20	Liber_Genesis
1100000833	haec ergo nomina ducum esau in cognationibus, et locis, et vocabulis suis: dux thamna, dux alva, dux ietheth,dux oolibama, dux ela, dux phinon,dux cenez, dux theman, dux mabsar,dux magdiel, dux hiram: hi duces edom habitantes in terra imperii sui, ipse est esau pater idumaeorum.	2020-04-20	Liber_Genesis
1100000834	caput 37 habitavit autem iacob in terra chanaan, in qua pater suus peregrinatus est.	2020-04-20	Liber_Genesis
1100000835	et hae sunt generationes eius: ioseph cum sedecim esset annorum, pascebat gregem cum fratribus suis adhuc puer: et erat cum filiis balae et zelphae uxorum patris sui: accusavitque fratres suos apud patrem crimine pessimo.	2020-04-20	Liber_Genesis
1100000836	israel autem diligebat ioseph super omnes filios suos, eo quod in senectute genuisset eum: fecitque ei tunicam polymitam.	2020-04-20	Liber_Genesis
1100000837	videntes autem fratres eius quod a patre plus cunctis filiis amaretur, oderant eum, nec poterant ei quidquam pacifice loqui.	2020-04-20	Liber_Genesis
1100000838	accidit quoque ut visum somnium referret fratribus suis: quae causa maioris odii seminarium fuit.	2020-04-20	Liber_Genesis
1100000839	dixitque ad eos: audite somnium meum quod vidi:putabam nos ligare manipulos in agro: et quasi consurgere manipulum meum, et stare, vestrosque manipulos circumstantes adorare manipulum meum.	2020-04-20	Liber_Genesis
1100000840	responderunt fratres eius: numquid rex noster eris?  aut subiiciemur ditioni tuae?  haec ergo causa somniorum atque sermonum, invidiae et odii fomitem ministravit.	2020-04-20	Liber_Genesis
1100000841	aliud quoque vidit somnium, quod narrans fratribus, ait: vidi per somnium, quasi solem, et lunam, et stellas undecim adorare me.	2020-04-20	Liber_Genesis
1100000842	quod cum patri suo, et fratribus retulisset, increpavit eum pater suus, et dixit: quid sibi vult hoc somnium quod vidisti?  num ego et mater tua, et fratres tui adorabimus te super terram? invidebant ei igitur fratres sui: pater vero rem tacitus considerabat.	2020-04-20	Liber_Genesis
1100000843	cumque fratres illius in pascendis gregibus patris morarentur in sichem,dixit ad eum israel: fratres tui pascunt oves in sichimis: veni, mittam te ad eos.  quo respondente,praesto sum, ait ei: vade, et vide si cuncta prospera sint erga fratres tuos, et pecora: et renuntia mihi quid agatur.  missus de valle hebron, venit in sichem:invenitque eum vir errantem in agro, et interrogavit quid quaereret.	2020-04-20	Liber_Genesis
1100000844	at ille respondit: fratres meos quaero: indica mihi ubi pascant greges.	2020-04-20	Liber_Genesis
1100000845	dixitque ei vir: recesserunt de loco isto: audivi autem eos dicentes: eamus in dothain.  perrexit ergo ioseph post fratres suos, et invenit eos in dothain.	2020-04-20	Liber_Genesis
1100000846	qui cum vidissent eum procul, antequam accederet ad eos, cogitaverunt illum occidere:et mutuo loquebantur: ecce somniator venit:venite, occidamus eum, et mittamus in cisternam veterem: dicemusque: fera pessima devoravit eum: et tunc apparebit quid illi prosint somnia sua.	2020-04-20	Liber_Genesis
1100000847	audiens autem hoc ruben, nitebatur liberare eum de manibus eorum, et dicebat:non interficiatis animam eius, nec effundatis sanguinem: sed proiicite eum in cisternam hanc, quae est in solitudine, manusque vestras servate innoxias: hoc autem dicebat, volens eripere eum de manibus eorum, et reddere patri suo.	2020-04-20	Liber_Genesis
1100000848	confestim igitur ut pervenit ad fratres suos, nudaverunt eum tunica talari et polymita:miseruntque eum in cisternam veterem, quae non habebat aquam.	2020-04-20	Liber_Genesis
1100000849	et sedentes ut comederent panem, viderunt ismaelitas viatores venire de galaad, et camelos eorum portantes aromata, et resinam, et stacten in aegyptum.	2020-04-20	Liber_Genesis
1100000850	dixit ergo iudas fratribus suis: quid nobis prodest si occiderimus fratrem nostrum, et celaverimus sanguinem ipsius? melius est ut venundetur ismaelitis, et manus nostrae non polluantur: frater enim et caro nostra est.  acquieverunt fratres sermonibus illius.	2020-04-20	Liber_Genesis
1100000851	et praetereuntibus madianitis negotiatoribus, extrahentes eum de cisterna, vendiderunt eum ismaelitis, viginti argenteis: qui duxerunt eum in aegyptum.	2020-04-20	Liber_Genesis
1100000852	reversusque ruben ad cisternam, non invenit puerum:et scissis vestibus pergens ad fratres suos, ait: puer non comparet, et ego quo ibo? tulerunt autem tunicam eius, et in sanguine haedi, quem occiderant, tinxerunt:mittentes qui ferrent ad patrem, et dicerent: hanc invenimus: vide utrum tunica filii tui sit, an non.	2020-04-20	Liber_Genesis
1100000853	quam cum agnovisset pater, ait: tunica filii mei est: fera pessima comedit eum, bestia devoravit ioseph.	2020-04-20	Liber_Genesis
1100000854	scissisque vestibus, indutus est cilicio, lugens filium suum multo tempore.	2020-04-20	Liber_Genesis
1100000855	congregatis autem cunctis liberis eius ut lenirent dolorem patris, noluit consolationem accipere, sed ait: descendam ad filium meum lugens in infernum.  et illo perseverante in fletu,madianitae vendiderunt ioseph in aegypto putiphari eunucho pharaonis, magistro militum.	2020-04-20	Liber_Genesis
1100000856	caput 38 eodem tempore, descendens iudas a fratribus suis, divertit ad virum odollamitem, nomine hiram.	2020-04-20	Liber_Genesis
1100000857	viditque ibi filiam hominis chananaei, vocabulo sue: et accepta uxore, ingressus est ad eam.	2020-04-20	Liber_Genesis
1100000858	quae concepit, et peperit filium, et vocavit nomen eius her.	2020-04-20	Liber_Genesis
1100000859	rursumque concepto foetu, natum filium vocavit onan.	2020-04-20	Liber_Genesis
1100000860	tertium quoque peperit: quem appellavit sela; quo nato, parere ultra cessavit.	2020-04-20	Liber_Genesis
1100000861	dedit autem iudas uxorem primogenito suo her, nomine thamar.	2020-04-20	Liber_Genesis
1100000862	fuit quoque her primogenitus iudae nequam in conspectu domini: et ab eo occisus est.	2020-04-20	Liber_Genesis
1100000863	dixit ergo iudas ad onan filium suum: ingredere uxorem fratris tui, et sociare illi, ut suscites semen fratri tuo.	2020-04-20	Liber_Genesis
1100000864	ille sciens non sibi nasci filios, introiens ad uxorem fratris sui, semen fundebat in terram, ne liberi fratris nomine nascerentur.	2020-04-20	Liber_Genesis
1100000865	et idcirco percussit eum dominus, quod rem detestabilem faceret.	2020-04-20	Liber_Genesis
1100000866	quam ob rem dixit iudas thamar nurui suae: esto vidua in domo patris tui, donec crescat sela filius meus: timebat enim ne et ipse moreretur, sicut fratres eius.  quae abiit, et habitavit in domo patris sui.	2020-04-20	Liber_Genesis
1100000867	evolutis autem multis diebus, mortua est filia sue uxor iudae: qui, post luctum consolatione suscepta, ascendebat ad tonsores ovium suarum, ipse et hiras opilio gregis odollamites, in thamnas.	2020-04-20	Liber_Genesis
1100000868	nuntiatumque est thamar quod socer illius ascenderet in thamnas ad tondendas oves.	2020-04-20	Liber_Genesis
1100000869	quae, depositis viduitatis vestibus, assumpsit theristrum: et mutato habitu, sedit in bivio itineris, quod ducit thamnam: eo quod crevisset sela, et non eum accepisset maritum.	2020-04-20	Liber_Genesis
1100000870	quam cum vidisset iudas, suspicatus est esse meretricem: operuerat enim vultum suum, ne agnosceretur.	2020-04-20	Liber_Genesis
1100000871	ingrediensque ad eam, ait: dimitte me ut coeam tecum: nesciebat enim quod nurus sua esset.  qua respondente: quid dabis mihi ut fruaris concubitu meo? dixit: mittam tibi haedum de gregibus.  rursumque illa dicente: patiar quod vis, si dederis mihi arrhabonem, donec mittas quod polliceris.	2020-04-20	Liber_Genesis
1100000872	ait iudas: quid tibi vis pro arrhabone dari?  respondit: annulum tuum, et armillam, et baculum quem manu tenes.  ad unum igitur coitum mulier concepit,et surgens abiit: depositoque habitu quem sumpserat, induta est viduitatis vestibus.	2020-04-20	Liber_Genesis
1100000873	misit autem iudas haedum per pastorem suum odollamitem, ut reciperet pignus quod dederat mulieri: qui cum non invenisset eam,interrogavit homines loci illius: ubi est mulier quae sedebat in bivio?  respondentibus cunctis: non fuit in loco ista meretrix.	2020-04-20	Liber_Genesis
1100000874	reversus est ad iudam, et dixit ei: non inveni eam: sed et homines loci illius dixerunt mihi, numquam sedisse ibi scortum.	2020-04-20	Liber_Genesis
1100000875	ait iudas: habeat sibi, certe mendacii arguere nos non potest, ego misi haedum quem promiseram: et tu non invenisti eam.	2020-04-20	Liber_Genesis
1100000876	ecce autem post tres menses nuntiaverunt iudae, dicentes: fornicata est thamar nurus tua, et videtur uterus illius intumescere.  dixitque iudas: producite eam ut comburatur.	2020-04-20	Liber_Genesis
1100000877	quae cum duceretur ad poenam, misit ad socerum suum, dicens: de viro, cuius haec sunt, concepi: cognosce cuius sit annulus, et armilla, et baculus.	2020-04-20	Liber_Genesis
1100000878	qui, agnitis muneribus, ait: iustior me est: quia non tradidi eam sela filio meo.  attamen ultra non cognovit eam.	2020-04-20	Liber_Genesis
1100000879	instante autem partu, apparuerunt gemini in utero: atque in ipsa effusione infantium unus protulit manum, in qua obstetrix ligavit coccinum, dicens:iste egredietur prior.	2020-04-20	Liber_Genesis
1100000880	illo vero retrahente manum, egressus est alter: dixitque mulier: quare divisa est propter te maceria?  et ob hanc causam, vocavit nomen eius phares.	2020-04-20	Liber_Genesis
1100000881	postea egressus est frater eius, in cuius manu erat coccinum: quem appellavit zara.	2020-04-20	Liber_Genesis
1100000882	caput 39 igitur ioseph ductus est in aegyptum, emitque eum putiphar eunuchus pharaonis, princeps exercitus, vir aegyptius, de manu ismaelitarum, a quibus perductus erat.	2020-04-20	Liber_Genesis
1100000883	fuitque dominus cum eo, et erat vir in cunctis prospere agens: habitavitque in domo domini sui,qui optime noverat dominum esse cum eo, et omnia, quae gerebat, ab eo dirigi in manu illius.	2020-04-20	Liber_Genesis
1100000884	invenitque ioseph gratiam coram domino suo, et ministrabat ei: a quo praepositus omnibus gubernabat creditam sibi domum, et universa quae ei tradita fuerant:benedixitque dominus domui aegyptii propter ioseph, et multiplicavit tam in aedibus quam in agris cunctam eius substantiam:nec quidquam aliud noverat, nisi panem quo vescebatur.  erat autem ioseph pulchra facie, et decorus aspectu.	2020-04-20	Liber_Genesis
1100000885	post multos itaque dies iniecit domina sua oculos suos in ioseph, et ait: dormi mecum.	2020-04-20	Liber_Genesis
1100000886	qui nequaquam acquiescens operi nefario, dixit ad eam: ecce dominus meus, omnibus mihi traditis, ignorat quid habeat in domo sua:nec quidquam est quod non in mea sit potestate, vel non tradiderit mihi, praeter te, quae uxor eius es: quomodo ergo possum hoc malum facere, et peccare in deum meum? huiuscemodi verbis per singulos dies, et mulier molesta erat adolescenti: et ille recusabat stuprum.	2020-04-20	Liber_Genesis
1100000887	accidit autem quadam die ut intraret ioseph domum, et operis quippiam absque arbitris faceret:et illa, apprehensa lacinia vestimenti eius, diceret: dormi mecum.  qui relicto in manu eius pallio fugit, et egressus est foras.	2020-04-20	Liber_Genesis
1100000888	cumque vidisset mulier vestem in manibus suis, et se esse contemptam,vocavit ad se homines domus suae, et ait ad eos: en introduxit virum hebraeum, ut illuderet nobis: ingressus est ad me, ut coiret mecum: cumque ego succlamassem,et audisset vocem meam, reliquit pallium quod tenebam, et fugit foras.	2020-04-20	Liber_Genesis
1100000889	in argumentum ergo fidei retentum pallium ostendit marito revertenti domum,et ait: ingressus est ad me servus hebraeus quem adduxisti, ut illuderet mihi:cumque audisset me clamare, reliquit pallium quod tenebam, et fugit foras.	2020-04-20	Liber_Genesis
1100000890	his auditis dominus, et nimium credulus verbis coniugis, iratus est valde:tradiditque ioseph in carcerem, ubi vincti regis custodiebantur, et erat ibi clausus.	2020-04-20	Liber_Genesis
1100000891	fuit autem dominus cum ioseph, et misertus illius dedit ei gratiam in conspectu principis carceris.	2020-04-20	Liber_Genesis
1100000892	qui tradidit in manu illius universos vinctos qui in custodia tenebantur: et quidquid fiebat, sub ipso erat.	2020-04-20	Liber_Genesis
1100000893	nec noverat aliquid, cunctis ei creditis: dominus enim erat cum illo, et omnia opera eius dirigebat.	2020-04-20	Liber_Genesis
1100000894	caput 40 his ita gestis, accidit ut peccarent duo eunuchi, pincerna regis aegypti, et pistor, domino suo.	2020-04-20	Liber_Genesis
1100000895	iratusque contra eos pharao (nam alter pincernis praeerat, alter pistoribus),misit eos in carcerem principis militum, in quo erat vinctus et ioseph.	2020-04-20	Liber_Genesis
1100000896	at custos carceris tradidit eos ioseph, qui et ministrabat eis: aliquantulum temporis fluxerat, et illi in custodia tenebantur.	2020-04-20	Liber_Genesis
1100000897	videruntque ambo somnium nocte una, iuxta interpretationem congruam sibi:ad quos cum introisset ioseph mane, et vidisset eos tristes,sciscitatus est eos, dicens: cur tristior est hodie solito facies vestra? qui responderunt: somnium vidimus, et non est qui interpretetur nobis.  dixitque ad eos ioseph: numquid non dei est interpretatio?  referte mihi quid videritis.	2020-04-20	Liber_Genesis
1100000898	narravit prior, praepositus pincernarum, somnium suum: videbam coram me vitem,in qua erant tres propagines, crescere paulatim in gemmas, et post flores uvas maturescere:calicemque pharaonis in manu mea: tuli ergo uvas, et expressi in calicem quem tenebam, et tradidi poculum pharaoni.	2020-04-20	Liber_Genesis
1100000899	respondit ioseph: haec est interpretatio somnii: tres propagines, tres adhuc dies sunt:post quos recordabitur pharao ministerii tui, et restituet te in gradum pristinum: dabisque ei calicem iuxta officium tuum, sicut ante facere consueveras.	2020-04-20	Liber_Genesis
1100000900	tantum memento mei, cum bene tibi fuerit, et facias mecum misericordiam: ut suggeras pharaoni ut educat me de isto carcere:quia furto sublatus sum de terra hebraeorum, et hic innocens in lacum missus sum.	2020-04-20	Liber_Genesis
1100000901	videns pistorum magister quod prudenter somnium dissolvisset, ait: et ego vidi somnium: quod tria canistra farinae haberem super caput meum:et in uno canistro quod erat excelsius, portare me omnes cibos qui fiunt arte pistoria, avesque comedere ex eo.	2020-04-20	Liber_Genesis
1100000902	respondit ioseph: haec est interpretatio somnii: tria canistra, tres adhuc dies sunt:post quos auferet pharao caput tuum, ac suspendet te in cruce, et lacerabunt volucres carnes tuas.	2020-04-20	Liber_Genesis
1100000903	exinde dies tertius natalitius pharaonis erat: qui faciens grande convivium pueris suis, recordatus est inter epulas magistri pincernarum, et pistorum principis.	2020-04-20	Liber_Genesis
1100000904	restituitque alterum in locum suum, ut porrigeret ei poculum:alterum suspendit in patibulo, ut coniectoris veritas probaretur.	2020-04-20	Liber_Genesis
1100000905	et tamen succedentibus prosperis, praepositus pincernarum oblitus est interpretis sui.	2020-04-20	Liber_Genesis
1100000906	caput 41 post duos annos vidit pharao somnium.  putabat se stare super fluvium,de quo ascendebant septem boves, pulchrae et crassae nimis: et pascebantur in locis palustribus.	2020-04-20	Liber_Genesis
1100000907	aliae quoque septem emergebant de flumine, foedae confectaeque macie: et pascebantur in ipsa amnis ripa in locis virentibus:devoraveruntque eas, quarum mira species et habitudo corporum erat.  expergefactus pharao,rursum dormivit, et vidit alterum somnium: septem spicae pullulabant in culmo uno plenae atque formosae:aliae quoque totidem spicae tenues, et percussae uredine oriebantur,devorantes omnium priorum pulchritudinem.  evigilans pharao post quietem,et facto mane, pavore perterritus, misit ad omnes coniectores aegypti, cunctosque sapientes, et accersitis narravit somnium, nec erat qui interpretaretur.	2020-04-20	Liber_Genesis
1100000908	tunc demum reminiscens pincernarum magister, ait: confiteor peccatum meum:iratus rex servis suis, me et magistrum pistorum retrudi iussit in carcerem principis militum:ubi una nocte uterque vidimus somnium praesagum futurorum.	2020-04-20	Liber_Genesis
1100000909	erat ibi puer hebraeus, eiusdem ducis militum famulus: cui narrantes somnia,audivimus quidquid postea rei probavit eventus; ego enim redditus sum officio meo, et ille suspensus est in cruce.	2020-04-20	Liber_Genesis
1100000910	protinus ad regis imperium eductum de carcere ioseph totonderunt: ac veste mutata obtulerunt ei.	2020-04-20	Liber_Genesis
1100000911	cui ille ait: vidi somnia, nec est qui edisserat: quae audivi te sapientissime coniicere.	2020-04-20	Liber_Genesis
1100000912	respondit ioseph: absque me deus respondebit prospera pharaoni.	2020-04-20	Liber_Genesis
1100000913	narravit ergo pharao quod viderat: putabam me stare super ripam fluminis,et septem boves de amne conscendere, pulchras nimis, et obesis carnibus: quae in pastu paludis virecta carpebant.	2020-04-20	Liber_Genesis
1100000914	et ecce, has sequebantur aliae septem boves, in tantum deformes et macilentae, ut numquam tales in terra aegypti viderim:quae, devoratis et consumptis prioribus,nullum saturitatis dedere vestigium: sed simili macie et squalore torpebant.  evigilans, rursus sopore depressus,vidi somnium.  septem spicae pullulabant in culmo uno plenae atque pulcherrimae.	2020-04-20	Liber_Genesis
1100000915	aliae quoque septem tenues et percussae uredine, oriebantur e stipula:quae priorum pulchritudinem devoraverunt.  narravi coniectoribus somnium, et nemo est qui edisserat.	2020-04-20	Liber_Genesis
1100000916	respondit ioseph: somnium regis unum est: quae facturus est deus, ostendit pharaoni.	2020-04-20	Liber_Genesis
1100000917	septem boves pulchrae, et septem spicae plenae, septem ubertatis anni sunt: eamdemque vim somnii comprehendunt.	2020-04-20	Liber_Genesis
1100000918	septem quoque boves tenues atque macilentae, quae ascenderunt post eas, et septem spicae tenues, et vento urente percussae, septem anni venturae sunt famis.	2020-04-20	Liber_Genesis
1100000919	qui hoc ordine complebuntur:ecce septem anni venient fertilitatis magnae in universa terra aegypti,quos sequentur septem anni alii tantae sterilitatis, ut oblivioni tradatur cuncta retro abundantia: consumptura est enim fames omnem terram,et ubertatis magnitudinem perditura est inopiae magnitudo.	2020-04-20	Liber_Genesis
1100000920	quod autem vidisti secundo ad eamdem rem pertinens somnium: firmitatis indicium est, eo quod fiat sermo dei, et velocius impleatur.	2020-04-20	Liber_Genesis
1100000921	nunc ergo provideat rex virum sapientem et industrium, et praeficiat eum terrae aegypti:qui constituat praepositos per cunctas regiones: et quintam partem fructuum per septem annos fertilitatis,qui iam nunc futuri sunt, congreget in horrea: et omne frumentum sub pharaonis potestate condatur, serveturque in urbibus.	2020-04-20	Liber_Genesis
1100000922	et praeparetur futurae septem annorum fami, quae oppressura est aegyptum, et non consumetur terra inopia.	2020-04-20	Liber_Genesis
1100000923	placuit pharaoni consilium et cunctis ministris eius:locutusque est ad eos: num invenire poterimus talem virum, qui spiritu dei plenus sit? dixit ergo ad ioseph: quia ostendit tibi deus omnia quae locutus es, numquid sapientiorem et consimilem tui invenire potero? tu eris super domum meam, et ad tui oris imperium cunctus populus obediet: uno tantum regni solio te praecedam.	2020-04-20	Liber_Genesis
1100000924	dixitque rursus pharao ad ioseph: ecce, constitui te super universam terram aegypti.	2020-04-20	Liber_Genesis
1100000925	tulitque annulum de manu sua, et dedit eum in manu eius: vestivitque eum stola byssina, et collo torquem auream circumposuit.	2020-04-20	Liber_Genesis
1100000926	fecitque eum ascendere super currum suum secundum, clamante praecone, ut omnes coram eo genu flecterent, et praepositum esse scirent universae terrae aegypti.	2020-04-20	Liber_Genesis
1100000927	dixit quoque rex ad ioseph: ego sum pharao: absque tuo imperio non movebit quisquam manum aut pedem in omni terra aegypti.	2020-04-20	Liber_Genesis
1100000928	vertitque nomen eius, et vocavit eum, lingua aegyptiaca, salvatorem mundi.  deditque illi uxorem aseneth filiam putiphare sacerdotis heliopoleos.  egressus est itaque ioseph ad terram aegypti(triginta autem annorum erat quando stetit in conspectu regis pharaonis), et circuivit omnes regiones aegypti.	2020-04-20	Liber_Genesis
1100000929	venitque fertilitas septem annorum: et in manipulos redactae segetes congregatae sunt in horrea aegypti.	2020-04-20	Liber_Genesis
1100000930	omnis etiam frugum abundantia in singulis urbibus condita est.	2020-04-20	Liber_Genesis
1100000931	tantaque fuit abundantia tritici, ut arenae maris coaequaretur, et copia mensuram excederet.	2020-04-20	Liber_Genesis
1100000932	nati sunt autem ioseph filii duo antequam veniret fames: quos peperit ei aseneth filia putiphare sacerdotis heliopoleos.	2020-04-20	Liber_Genesis
1100000933	vocavitque nomen primogeniti manasses, dicens: oblivisci me fecit deus omnium laborum meorum, et domus patris mei.	2020-04-20	Liber_Genesis
1100000934	nomen quoque secundi appellavit ephraim, dicens: crescere me fecit deus in terra paupertatis meae.	2020-04-20	Liber_Genesis
1100000935	igitur transactis septem ubertatis annis, qui fuerant in aegypto,coeperunt venire septem anni inopiae, quos praedixerat ioseph: et in universo orbe fames praevaluit, in cuncta autem terra aegypti panis erat.	2020-04-20	Liber_Genesis
1100000936	qua esuriente, clamavit populus ad pharaonem, alimenta petens.  quibus ille respondit: ite ad ioseph: et quidquid ipse vobis dixerit, facite.	2020-04-20	Liber_Genesis
1100000937	crescebat autem quotidie fames in omni terra: aperuitque ioseph universa horrea, et vendebat aegyptiis: nam et illos oppresserat fames.	2020-04-20	Liber_Genesis
1100000938	omnesque provinciae veniebant in aegyptum, ut emerent escas, et malum inopiae temperarent.	2020-04-20	Liber_Genesis
1100000939	caput 42 audiens autem iacob quod alimenta venderentur in aegypto, dixit filiis suis: quare negligitis? audivi quod triticum venundetur in aegypto: descendite, et emite nobis necessaria, ut possimus vivere, et non consumamur inopia.	2020-04-20	Liber_Genesis
1100000940	descendentes igitur fratres ioseph decem, ut emerent frumenta in aegypto,beniamin domi retento a iacob, qui dixerat fratribus eius: ne forte in itinere quidquam patiatur mali:ingressi sunt terram aegypti cum aliis qui pergebant ad emendum.  erat autem fames in terra chanaan.	2020-04-20	Liber_Genesis
1100000941	et ioseph erat princeps in terra aegypti, atque ad eius nutum frumenta populis vendebantur.  cumque adorassent eum fratres sui,et agnovisset eos, quasi ad alienos durius loquebatur, interrogans eos: unde venistis?  qui responderunt: de terra chanaan, ut emamus victui necessaria.	2020-04-20	Liber_Genesis
1100000942	et tamen fratres ipse cognoscens, non est cognitus ab eis.	2020-04-20	Liber_Genesis
1100000943	recordatusque somniorum, quae aliquando viderat, ait ad eos: exploratores estis: ut videatis infirmiora terrae venistis.	2020-04-20	Liber_Genesis
1100000944	qui dixerunt: non est ita, domine, sed servi tui venerunt ut emerent cibos.	2020-04-20	Liber_Genesis
1100000945	omnes filii unius viri sumus: pacifici venimus, nec quidquam famuli tui machinantur mali.	2020-04-20	Liber_Genesis
1100000946	quibus ille respondit: aliter est: immunita terrae huius considerare venistis.	2020-04-20	Liber_Genesis
1100000947	at illi: duodecim, inquiunt, servi tui, fratres sumus, filii viri unius in terra chanaan: minimus cum patre nostro est, alius non est super.	2020-04-20	Liber_Genesis
1100000948	hoc est, ait, quod locutus sum: exploratores estis.	2020-04-20	Liber_Genesis
1100000949	iam nunc experimentum vestri capiam: per salutem pharaonis non egrediemini hinc, donec veniat frater vester minimus.	2020-04-20	Liber_Genesis
1100000950	mittite ex vobis unum, et adducat eum: vos autem eritis in vinculis, donec probentur quae dixistis utrum vera an falsa sint: alioquin per salutem pharaonis exploratores estis.	2020-04-20	Liber_Genesis
1100000951	tradidit ergo illos custodiae tribus diebus.	2020-04-20	Liber_Genesis
1100000952	die autem tertio eductis de carcere, ait: facite quae dixi, et vivetis: deum enim timeo.	2020-04-20	Liber_Genesis
1100000953	si pacifici estis, frater vester unus ligetur in carcere: vos autem abite, et ferte frumenta quae emistis, in domos vestras,et fratrem vestrum minimum ad me adducite, ut possim vestros probare sermones, et non moriamini.  fecerunt ut dixerat,et locuti sunt ad invicem: merito haec patimur, quia peccavimus in fratrem nostrum, videntes angustiam animae illius, dum deprecaretur nos, et non audivimus: idcirco venit super nos ista tribulatio.	2020-04-20	Liber_Genesis
1100000954	e quibus unus ruben, ait: numquid non dixi vobis: nolite peccare in puerum: et non audistis me?  en sanguis eius exquiritur.	2020-04-20	Liber_Genesis
1100000955	nesciebant autem quod intelligeret ioseph, eo quod per interpretem loqueretur ad eos.	2020-04-20	Liber_Genesis
1100000956	avertitque se parumper, et flevit: et reversus locutus est ad eos.	2020-04-20	Liber_Genesis
1100000957	tollensque simeon, et ligans illis praesentibus, iussit ministris ut implerent eorum saccos tritico, et reponerent pecunias singulorum in sacculis suis, datis supra cibariis in viam: qui fecerunt ita.	2020-04-20	Liber_Genesis
1100000958	at illi portantes frumenta in asinis suis, profecti sunt.	2020-04-20	Liber_Genesis
1100000959	apertoque unus sacco, ut daret iumento pabulum in diversorio, contemplatus pecuniam in ore sacculi,dixit fratribus suis: reddita est mihi pecunia, en habetur in sacco.  et obstupefacti, turbatique, mutuo dixerunt: quidnam est hoc quod fecit nobis deus? veneruntque ad iacob patrem suum in terram chanaan, et narraverunt ei omnia quae accidissent sibi, dicentes:locutus est nobis dominus terrae dure, et putavit nos exploratores esse provinciae.	2020-04-20	Liber_Genesis
1100000960	cui respondimus: pacifici sumus, nec ullas molimur insidias.	2020-04-20	Liber_Genesis
1100000961	duodecim fratres uno patre geniti sumus: unus non est super, minimus cum patre nostro est in terra chanaan.	2020-04-20	Liber_Genesis
1100000962	qui ait nobis: sic probabo quod pacifici sitis: fratrem vestrum unum dimittite apud me, et cibaria domibus vestris necessaria sumite, et abite,fratremque vestrum minimum adducite ad me, ut sciam quod non sitis exploratores: et istum, qui tenetur in vinculis, recipere possitis: ac deinceps quae vultis, emendi habeatis licentiam.	2020-04-20	Liber_Genesis
1100000963	his dictis, cum frumenta effunderent, singuli repererunt in ore saccorum ligatas pecunias, exterritisque simul omnibus,dixit pater iacob: absque liberis me esse fecistis: ioseph non est super, simeon tenetur in vinculis, et beniamin auferetis: in me haec omnia mala reciderunt.	2020-04-20	Liber_Genesis
1100000964	cui respondit ruben: duos filios meos interfice, si non reduxero illum tibi: trade illum in manu mea, et ego eum tibi restituam.	2020-04-20	Liber_Genesis
1100000965	at ille: non descendet, inquit, filius meus vobiscum: frater eius mortuus est, et ipse solus remansit: si quid ei adversi acciderit in terra ad quam pergitis, deducetis canos meos cum dolore ad inferos.	2020-04-20	Liber_Genesis
1100000966	caput 43 interim fames omnem terram vehementer premebat.	2020-04-20	Liber_Genesis
1100000967	consumptisque cibis quos ex aegypto detulerant, dixit iacob ad filios suos: revertimini, et emite nobis pauxillum escarum.	2020-04-20	Liber_Genesis
1100000968	respondit iudas: denuntiavit nobis vir ille sub attestatione iurisiurandi, dicens: non videbitis faciem meam, nisi fratrem vestrum minimum adduxeritis vobiscum.	2020-04-20	Liber_Genesis
1100000969	si ergo vis eum mittere nobiscum, pergemus pariter, et ememus tibi necessaria:sin autem non vis, non ibimus: vir enim, ut saepe diximus, denuntiavit nobis, dicens: non videbitis faciem meam absque fratre vestro minimo.	2020-04-20	Liber_Genesis
1100000970	dixit eis israel: in meam hoc fecistis miseriam, ut indicaretis ei et alium habere vos fratrem.	2020-04-20	Liber_Genesis
1100000971	at illi responderunt: interrogavit nos homo per ordinem nostram progeniem: si pater viveret: si haberemus fratrem: et nos respondimus ei consequenter iuxta id quod fuerat sciscitatus: numquid scire poteramus quod dicturus esset: adducite fratrem vestrum vobiscum? iudas quoque dixit patri suo: mitte puerum mecum, ut proficiscamur, et possimus vivere: ne moriamur nos et parvuli nostri.	2020-04-20	Liber_Genesis
1100000972	ego suscipio puerum: de manu mea require illum: nisi reduxero, et reddidero eum tibi, ero peccati reus in te omni tempore.	2020-04-20	Liber_Genesis
1100000973	si non intercessisset dilatio, iam vice alter venissemus.	2020-04-20	Liber_Genesis
1100000974	igitur israel pater eorum dixit ad eos: si sic necesse est, facite quod vultis: sumite de optimis terrae fructibus in vasis vestris, et deferte viro munera, modicum resinae, et mellis, et storacis, stactes, et terebinthi, et amygdalarum.	2020-04-20	Liber_Genesis
1100000975	pecuniam quoque duplicem ferte vobiscum: et illam, quam invenistis in sacculis, reportate, ne forte errore factum sit:sed et fratrem vestrum tollite, et ite ad virum.	2020-04-20	Liber_Genesis
1100000976	deus autem meus omnipotens faciat vobis eum placabilem: et remittat vobiscum fratrem vestrum quem tenet, et hunc beniamin: ego autem quasi orbatus absque liberis ero.	2020-04-20	Liber_Genesis
1100000977	tulerunt ergo viri munera, et pecuniam duplicem, et beniamin: descenderuntque in aegyptum, et steterunt coram ioseph.	2020-04-20	Liber_Genesis
1100000978	quos cum ille vidisset et beniamin simul, praecepit dispensatori domus suae, dicens: introduc viros domum, et occide victimas, et instrue convivium: quoniam mecum sunt comesturi meridie.	2020-04-20	Liber_Genesis
1100000979	fecit ille quod sibi fuerat imperatum, et introduxit viros domum.	2020-04-20	Liber_Genesis
1100000980	ibique exterriti, dixerunt mutuo: propter pecuniam, quam retulimus prius in saccis nostris, introducti sumus: ut devolvat in nos calumniam, et violenter subiiciat servituti et nos, et asinos nostros.	2020-04-20	Liber_Genesis
1100000981	quam ob rem in ipsis foribus accedentes ad dispensatorem domus,locuti sunt: oramus, domine, ut audias nos.  iam ante descendimus ut emeremus escas:quibus emptis, cum venissemus ad diversorium, aperuimus saccos nostros, et invenimus pecuniam in ore saccorum: quam nunc eodem pondere reportavimus.	2020-04-20	Liber_Genesis
1100000982	sed et aliud attulimus argentum, ut emamus quae nobis necessaria sunt: non est in nostra conscientia quis posuerit eam in marsupiis nostris.	2020-04-20	Liber_Genesis
1100000983	at ille respondit: pax vobiscum, nolite timere: deus vester, et deus patris vestri, dedit vobis thesauros in saccis vestris: nam pecuniam, quam dedistis mihi, probatam ego habeo.  eduxitque ad eos simeon.	2020-04-20	Liber_Genesis
1100000984	et introductis domum, attulit aquam, et laverunt pedes suos, deditque pabulum asinis eorum.	2020-04-20	Liber_Genesis
1100000985	illi vero parabant munera, donec ingrederetur ioseph meridie: audierant enim quod ibi comesturi essent panem.	2020-04-20	Liber_Genesis
1100000986	igitur ingressus est ioseph domum suam, obtuleruntque ei munera, tenentes in manibus suis: et adoraverunt proni in terram.	2020-04-20	Liber_Genesis
1100000987	at ille, clementer resalutatis eis, interrogavit eos, dicens: salvusne est pater vester senex, de quo dixeratis mihi?  adhuc vivit? qui responderunt: sospes est servus tuus pater noster, adhuc vivit.  et incurvati, adoraverunt eum.	2020-04-20	Liber_Genesis
1100000988	attollens autem ioseph oculos, vidit beniamin fratrem suum uterinum, et ait: iste est frater vester parvulus, de quo dixeratis mihi?  et rursum: deus, inquit, misereatur tui, fili mi.festinavitque, quia commota fuerant viscera eius super fratre suo, et erumpebant lacrimae: et introiens cubiculum flevit.	2020-04-20	Liber_Genesis
1100000989	rursumque lota facie egressus, continuit se, et ait: ponite panes.	2020-04-20	Liber_Genesis
1100000990	quibus appositis, seorsum ioseph, et seorsum fratribus, aegyptiis quoque qui vescebantur simul, seorsum (illicitum est enim aegyptiis comedere cum hebraeis, et profanum putant huiuscemodi convivium)sederunt coram eo, primogenitus iuxta primogenita sua, et minimus iuxta aetatem suam.  et mirabantur nimis,sumptis partibus quas ab eo acceperant: maiorque pars venit beniamin, ita ut quinque partibus excederet.  biberuntque et inebriati sunt cum eo.	2020-04-20	Liber_Genesis
1100000991	caput 44 praecepit autem ioseph dispensatori domus suae, dicens: imple saccos eorum frumento, quantum possunt capere: et pone pecuniam singulorum in summitate sacci.	2020-04-20	Liber_Genesis
1100000992	scyphum autem meum argenteum, et pretium quod dedit tritici, pone in ore sacci iunioris.  factumque est ita.	2020-04-20	Liber_Genesis
1100000993	et orto mane, dimissi sunt cum asinis suis.	2020-04-20	Liber_Genesis
1100000994	iamque urbem exierant, et processerant paululum: tunc ioseph accersito dispensatore domus, surge, inquit, et persequere viros: et apprehensis dicito: quare reddidistis malum pro bono? scyphus, quem furati estis, ipse est in quo bibit dominus meus, et in quo augurari solet: pessimam rem fecistis.	2020-04-20	Liber_Genesis
1100000995	fecit ille ut iusserat: et apprehensis per ordinem locutus est.	2020-04-20	Liber_Genesis
1100000996	qui responderunt: quare sic loquitur dominus noster, ut servi tui tantum flagitii commiserint? pecuniam, quam invenimus in summitate saccorum, reportavimus ad te de terra chanaan: et quomodo consequens est ut furati simus de domo domini tui aurum vel argentum? apud quemcumque fuerit inventum servorum tuorum quod quaeris, moriatur, et nos erimus servi domini nostri.	2020-04-20	Liber_Genesis
1100000997	qui dixit eis: fiat iuxta vestram sententiam: apud quemcumque fuerit inventus, ipse sit servus meus, vos autem eritis innoxii.	2020-04-20	Liber_Genesis
1100000998	itaque festinato deponentes in terram saccos, aperuerunt singuli.	2020-04-20	Liber_Genesis
1100000999	quos scrutatus, incipiens a maiore usque ad minimum, invenit scyphum in sacco beniamin.	2020-04-20	Liber_Genesis
1100001000	at illi, scissis vestibus, oneratisque rursum asinis, reversi sunt in oppidum.	2020-04-20	Liber_Genesis
1100001001	primusque iudas cum fratribus ingressus est ad ioseph (necdum enim de loco abierat) omnesque ante eum pariter in terram corruerunt.	2020-04-20	Liber_Genesis
1100001002	quibus ille ait: cur sic agere voluistis?  an ignoratis quod non sit similis mei in augurandi scientia? cui iudas: quid respondebimus, inquit, domino meo?  vel quid loquemur, aut iuste poterimus obtendere?  deus invenit iniquitatem servorum tuorum: en omnes servi sumus domini mei, et nos, et apud quem inventus est scyphus.	2020-04-20	Liber_Genesis
1100001003	respondit ioseph: absit a me ut sic agam: qui furatus est scyphum, ipse sit servus meus: vos autem abite liberi ad patrem vestrum.	2020-04-20	Liber_Genesis
1100001004	accedens autem propius iudas, confidenter ait: oro, domini mi, loquatur servus tuus verbum in auribus tuis, et ne irascaris famulo tuo: tu es enim post pharaonemdominus meus.  interrogasti prius servos tuos: habetis patrem aut fratrem? et nos respondimus tibi domino meo: est nobis pater senex, et puer parvulus, qui in senectute illius natus est: cuius uterinus frater mortuus est: et ipsum solum habet mater sua, pater vero tenere diliget eum.	2020-04-20	Liber_Genesis
1100001005	dixistique servis tuis: adducite eum ad me, et ponam oculos meos super illum.	2020-04-20	Liber_Genesis
1100001006	suggessimus domino meo: non potest puer relinquere patrem suum: si enim illum dimiserit, morietur.	2020-04-20	Liber_Genesis
1100001007	et dixisti servis tuis: nisi venerit frater vester minimus vobiscum, non videbitis amplius faciem meam.	2020-04-20	Liber_Genesis
1100001008	cum ergo ascendissemus ad famulum tuum patrem nostrum, narravimus ei omnia quae locutus est dominus meus.	2020-04-20	Liber_Genesis
1100001009	et dixit pater noster: revertimini, et emite nobis parum tritici.	2020-04-20	Liber_Genesis
1100001010	cui diximus: ire non possumus: si frater noster minimus descenderit nobiscum, proficiscemur simul: alioquin illo absente, non audemus videre faciem viri.	2020-04-20	Liber_Genesis
1100001011	ad quae ille respondit: vos scitis quod duos genuerit mihi uxor mea.	2020-04-20	Liber_Genesis
1100001012	egressus est unus, et dixistis: bestia devoravit eum: et hucusque non comparet.	2020-04-20	Liber_Genesis
1100001013	si tuleritis et istum, et aliquid ei in via contigerit, deducetis canos meos cum moerore ad inferos.	2020-04-20	Liber_Genesis
1100001014	igitur si intravero ad servum tuum patrem nostrum, et puer defuerit (cum anima illius ex huius anima pendeat),videritque eum non esse nobiscum, morietur, et deducent famuli tui canos eius cum dolore ad inferos.	2020-04-20	Liber_Genesis
1100001015	ego proprie servus tuus sim qui in meam hunc recepi fidem, et spopondi dicens: nisi reduxero eum, peccati reus ero in patrem meum omni tempore.	2020-04-20	Liber_Genesis
1100001016	manebo itaque servus tuus pro puero in ministerio domini mei, et puer ascendat cum fratribus suis.	2020-04-20	Liber_Genesis
1100001017	non enim possum redire ad patrem meum, absente puero: ne calamitatis, quae oppressura est patrem meum, testis assistam.	2020-04-20	Liber_Genesis
1100001018	caput 45 non se poterat ultra cohibere ioseph multis coram astantibus: unde praecepit ut egrederentur cuncti foras, et nullus interesset alienus agnitioni mutuae.	2020-04-20	Liber_Genesis
1100001019	elevavitque vocem cum fletu, quam audierunt aegyptii, omnisque domus pharaonis.	2020-04-20	Liber_Genesis
1100001020	et dixit fratribus suis: ego sum ioseph: adhuc pater meus vivit?  non poterant respondere fratres nimio terrore perterriti.	2020-04-20	Liber_Genesis
1100001021	ad quos ille clementer: accedite, inquit, ad me.  et cum accessissent prope: ego sum, ait, ioseph, frater vester, quem vendidistis in aegyptum.	2020-04-20	Liber_Genesis
1100001022	nolite pavere, neque vobis durum esse videatur quod vendidistis me in his regionibus: pro salute enim vestra misit me deus ante vos in aegyptum.	2020-04-20	Liber_Genesis
1100001023	biennium est enim quod coepit fames esse in terra: et adhuc quinque anni restant, quibus nec arari poterit, nec meti.	2020-04-20	Liber_Genesis
1100001024	praemisitque me deus ut reservemini super terram, et escas ad vivendum habere possitis.	2020-04-20	Liber_Genesis
1100001025	non vestro consilio, sed dei voluntate huc missum sum: qui fecit me quasi patrem pharaonis, et dominum universae domus eius, ac principem in omni terra aegypti.	2020-04-20	Liber_Genesis
1100001026	festinate, et ascendite ad patrem meum, et dicetis ei: haec mandat filius tuus ioseph: deus fecit me dominum universae terrae aegypti: descende ad me, ne moreris,et habitabis in terra gessen: erisque iuxta me tu, et filii tui, et filii filiorum tuorum, oves tuae, et armenta tua, et universa quae possides:ibique te pascam (adhuc enim quinque anni residui sunt famis) ne et tu pereas, et domus tua, et omnia quae possides.	2020-04-20	Liber_Genesis
1100001027	en oculi vestri, et oculi fratris mei beniamin, vident quod os meum loquatur ad vos.	2020-04-20	Liber_Genesis
1100001028	nuntiate patri meo universam gloriam meam, et cuncta quae vidistis in aegypto: festinate, et adducite eum ad me.	2020-04-20	Liber_Genesis
1100001029	cumque amplexatus recidisset in collum beniamin fratris sui, flevit: illo quoque similiter flente super collum eius.	2020-04-20	Liber_Genesis
1100001030	osculatusque est ioseph omnes fratres suos, et ploravit super singulos: post quae ausi sunt loqui ad eum.	2020-04-20	Liber_Genesis
1100001031	auditumque est, et celebri sermone vulgatum in aula regis: venerunt fratres ioseph: et gavisus est pharao, atque omnis familia eius.	2020-04-20	Liber_Genesis
1100001032	dixitque ad ioseph ut imperaret fratribus suis, dicens: onerantes iumenta, ite in terram chanaan,et tollite inde patrem vestrum et cognationem, et venite ad me: et ego dabo vobis omnia bona aegypti, ut comedatis medullam terrae.	2020-04-20	Liber_Genesis
1100001033	praecipe etiam ut tollant plaustra de terra aegypti, ad subvectionem parvulorum suorum ac coniugum: et dicito: tollite patrem vestrum, et properate quantocius venientes.	2020-04-20	Liber_Genesis
1100001034	nec dimittatis quidquam de supellectili vestra: quia omnes opes aegypti vestrae erunt.	2020-04-20	Liber_Genesis
1100001035	feceruntque filii israel ut eis mandatum fuerat.  quibus dedit ioseph plaustra, secundum pharaonis imperium, et cibaria in itinere.	2020-04-20	Liber_Genesis
1100001036	singulis quoque proferri iussit binas stolas: beniamin vero dedit trecentos argenteos cum quinque stolis optimis:tantumdem pecuniae et vestium mittens patri suo, addens et asinos decem, qui subveherent ex omnibus divitiis aegypti, et totidem asinas, triticum in itinere, panesque portantes.	2020-04-20	Liber_Genesis
1100001037	dimisit ergo fratres suos, et proficiscentibus ait: ne irascamini in via.	2020-04-20	Liber_Genesis
1100001038	qui ascendentes ex aegypto, venerunt in terram chanaan ad patrem suum iacob.	2020-04-20	Liber_Genesis
1100001039	et nuntiaverunt ei, dicentes: ioseph filius tuus vivit: et ipse dominatur in omni terra aegypti.  quo audito iacob, quasi de gravi somno evigilans, tamen non credebat eis.	2020-04-20	Liber_Genesis
1100001040	illi e contra referebant omnem ordinem rei.  cumque vidisset plaustra et universa quae miserat, revixit spiritus eius,et ait: sufficit mihi si adhuc ioseph filius meus vivit: vadam, et videbo illum antequam moriar.	2020-04-20	Liber_Genesis
1100001041	caput 46 profectusque israel cum omnibus quae habebat, venit ad puteum iuramenti: et mactatis ibi victimis deo patris sui isaac,audivit eum per visionem noctis vocantem se, et dicentem sibi: iacob, iacob.  cui respondit: ecce adsum.	2020-04-20	Liber_Genesis
1100001042	ait illi deus: ego sum fortissimus deus patris tui: noli timere, descende in aegyptum, quia in gentem magnam faciam te ibi.	2020-04-20	Liber_Genesis
1100001043	ego descendam tecum illuc, et ego inde adducam te revertentem: ioseph quoque ponet manus suas super oculos tuos.	2020-04-20	Liber_Genesis
1100001044	surrexit autem iacob a puteo iuramenti: tuleruntque eum filii cum parvulis et uxoribus suis in plaustris quae miserat pharao ad portandum senem,et omnia quae possederat in terra chanaan: venitque in aegyptum cum omni semine suo,filii eius, et nepotes, filiae, et cuncta simul progenies.	2020-04-20	Liber_Genesis
1100001045	haec sunt autem nomina filiorum israel, qui ingressi sunt in aegyptum, ipse cum liberis suis.  primogenitus ruben.	2020-04-20	Liber_Genesis
1100001046	filii ruben: henoch et phallu et hesron et charmi.	2020-04-20	Liber_Genesis
1100001047	filii simeon: iamuel et iamin et ahod, et iachin et sohar, et saul filius chanaanitidis.	2020-04-20	Liber_Genesis
1100001048	filii levi: gerson et caath et merari.	2020-04-20	Liber_Genesis
1100001049	filii iuda: her et onan et sela et phares et zara; mortui sunt autem her et onan in terra chanaan.  natique sunt filii phares: hesron et hamul.	2020-04-20	Liber_Genesis
1100001050	filii issachar: thola et phua et iob et semron.	2020-04-20	Liber_Genesis
1100001051	filii zabulon: sared et elon et iahelel.	2020-04-20	Liber_Genesis
1100001052	hi filii liae quos genuit in mesopotamia syriae cum dina filia sua: omnes animae filiorum eius et filiarum, triginta tres.	2020-04-20	Liber_Genesis
1100001053	filii gad: sephion et haggi et suni et esebon et heri et arodi et areli.	2020-04-20	Liber_Genesis
1100001054	filii aser: iamne et iesua et iessui et beria, sara quoque soror eorum.  filii beria: heber et melchiel.	2020-04-20	Liber_Genesis
1100001055	hi filii zelphae, quam dedit laban liae filiae suae: et hos genuit iacob sedecim animas.	2020-04-20	Liber_Genesis
1100001056	filii rachel uxoris iacob: ioseph et beniamin.	2020-04-20	Liber_Genesis
1100001057	natique sunt ioseph filii in terra aegypti, quos genuit ei aseneth filia putiphare sacerdotis heliopoleos: manasses et ephraim.	2020-04-20	Liber_Genesis
1100001058	filii beniamin: bela et bechor et asbel et gera et naaman et echi et ros et mophim et ophim et ared.	2020-04-20	Liber_Genesis
1100001059	hi filii rachel quos genuit iacob: omnes animae, quatuordecim.	2020-04-20	Liber_Genesis
1100001060	filii dan: husim.	2020-04-20	Liber_Genesis
1100001061	filii nephthali: iasiel et guni et ieser et sallem.	2020-04-20	Liber_Genesis
1100001062	hi filii balae, quam dedit laban racheli filiae suae: et hos genuit iacob: omnes animae, septem.	2020-04-20	Liber_Genesis
1100001063	cunctae animae, quae ingressae sunt cum iacob in aegyptum, et egressae sunt de femore illius, absque uxoribus filiorum eius, sexaginta sex.	2020-04-20	Liber_Genesis
1100001064	filii autem ioseph, qui nati sunt ei in terra aegypti, animae duae.  omnes animae domus iacob, quae ingressae sunt in aegyptum, fuere septuaginta.	2020-04-20	Liber_Genesis
1100001065	misit autem iudam ante se ad ioseph, ut nuntiaret ei, et occurreret in gessen.	2020-04-20	Liber_Genesis
1100001066	quo cum pervenisset, iuncto ioseph curro suo, ascendit obviam patri suo ad eumdem locum: vidensque eum, irruit super collum eius, et inter amplexus flevit.	2020-04-20	Liber_Genesis
1100001067	dixitque pater ad ioseph: iam laetus moriar, quia vidi faciem tuam, et superstitem te relinquo.	2020-04-20	Liber_Genesis
1100001068	at ille locutus est ad fratres suos, et ad omnem domum patris sui: ascendam, et nuntiabo pharaoni, dicamque ei: fratres mei, et domus patris mei, qui erant in terra chanaan, venerunt ad me:et sunt viri pastores ovium, curamque habent alendorum gregum: pecora sua, et armenta, et omnia quae habere potuerunt, adduxerunt secum.	2020-04-20	Liber_Genesis
1100001069	cumque vocaverit vos, et dixerit: quod est opus vestrum? respondebitis: viri pastores sumus servi tui, ab infantia nostra usque in praesens, et nos et patres nostri.  haec autem dicetis, ut habitare possitis in terra gessen: quia detestantur aegyptii omnes pastores ovium.	2020-04-20	Liber_Genesis
1100001070	caput 47 ingressus ergo ioseph nuntiavit pharaoni, dicens: pater meus et fratres, oves eorum et armenta, et cuncta quae possident, venerunt de terra chanaan: et ecce consistunt in terra gessen.	2020-04-20	Liber_Genesis
1100001071	extremos quoque fratrum suorum quinque viros constituit coram rege:quos ille interrogavit: quid habetis operis?  responderunt: pastores ovium sumus servi tui, et nos et patres nostri.	2020-04-20	Liber_Genesis
1100001072	ad peregrinandum in terra tua venimus: quoniam non est herba gregibus servorum tuorum, ingravescente fame in terra chanaan: petimusque ut esse nos iubeas servos tuos in terra gessen.	2020-04-20	Liber_Genesis
1100001073	dixit itaque rex ad ioseph: pater tuus et fratres tui venerunt ad te.	2020-04-20	Liber_Genesis
1100001074	terra aegypti in conspectu tuo est: in optimo loco fac eos habitare, et trade eis terram gessen.  quod si nosti in eis esse viros industrios, constitue illos magistros pecorum meorum.	2020-04-20	Liber_Genesis
1100001075	post haec introduxit ioseph patrem suum ad regem, et statuit eum coram eo: qui benedicens illi,et interrogatus ab eo: quot sunt dies annorum vitae tuae? respondit: dies peregrinationis meae centum triginta annorum sunt, parvi et mali, et non pervenerunt usque ad dies patrum meorum quibus peregrinati sunt.	2020-04-20	Liber_Genesis
1100001076	et benedicto rege, egressus est foras.	2020-04-20	Liber_Genesis
1100001077	ioseph vero patri et fratribus suis dedit possessionem in aegypto in optimo terrae loco, ramesses, ut praeceperat pharao.	2020-04-20	Liber_Genesis
1100001078	et alebat eos, omnemque domum patris sui, praebens cibaria singulis.	2020-04-20	Liber_Genesis
1100001079	in toto enim orbe panis deerat, et oppresserat fames terram, maxime aegypti et chanaan.	2020-04-20	Liber_Genesis
1100001080	e quibus omnem pecuniam congregavit pro venditione frumenti, et intulit eam in aerarium regis.	2020-04-20	Liber_Genesis
1100001081	cumque defecisset emptoribus pretium, venit cuncta aegyptus ad ioseph, dicens: da nobis panes: quare morimur coram te, deficiente pecunia? quibus ille respondit: adducite pecora vestra, et dabo vobis pro eis cibos, si pretium non habetis.	2020-04-20	Liber_Genesis
1100001082	quae cum adduxissent, dedit eis alimenta pro equis, et ovibus, et bobus, et asinis: sustentavitque eos illo anno pro commutatione pecorum.	2020-04-20	Liber_Genesis
1100001083	venerunt quoque anno secundo, et dixerunt ei: non celabimus dominum nostrum quod deficiente pecunia, pecora simul defecerunt: nec clam te est, quod absque corporibus et terra nihil habeamus.	2020-04-20	Liber_Genesis
1100001084	cur ergo moriemur te vidente?  et nos et terra nostra tui erimus: eme nos in servitutem regiam, et praebe semina, ne pereunte cultore redigatur terra in solitudinem.	2020-04-20	Liber_Genesis
1100001085	emit igitur ioseph omnem terram aegypti, vendentibus singulis possessiones suas prae magnitudine famis.  subiecitque eam pharaoni,et cunctos populos eius a novissimis terminis aegypti usque ad extremos fines eius,praeter terram sacerdotum, quae a rege tradita fuerat eis: quibus et statuta cibaria ex horreis publicis praebebantur, et idcirco non sunt compulsi vendere possessiones suas.	2020-04-20	Liber_Genesis
1100001086	dixit ergo ioseph ad populos: en ut cernitis, et vos et terram vestram pharao possidet: accipite semina, et serite agros,ut fruges habere possitis.  quintam partem regi dabitis: quatuor reliquas permitto vobis in sementem, et in cibum familiis et liberis vestris.	2020-04-20	Liber_Genesis
1100001087	qui responderunt: salus nostra in manu tua est: respiciat nos tantum dominus noster, et laeti serviemus regi.	2020-04-20	Liber_Genesis
1100001088	ex eo tempore usque in praesentem diem, in universa terra aegypti regibus quinta pars solvitur, et factum est quasi in legem, absque terra sacerdotali, quae libera ab hac conditione fuit.	2020-04-20	Liber_Genesis
1100001089	habitavit ergo israel in aegypto, id est, in terra gessen, et possedit eam: auctusque est, et multiplicatus nimis.	2020-04-20	Liber_Genesis
1100001090	et vixit in ea decem et septem annis: factique sunt omnes dies vitae illius, centum quadraginta septem annorum.	2020-04-20	Liber_Genesis
1100001091	cumque appropinquare cerneret diem mortis suae, vocavit filium suum ioseph, et dixit ad eum: si inveni gratiam in conspectu tuo, pone manum tuam sub femore meo: et facies mihi misericordiam et veritatem, ut non sepelias me in aegypto:sed dormiam cum patribus meis, et auferas me de terra hac, condasque in sepulchro maiorum meorum.  cui respondit ioseph: ego faciam quod iussisti.	2020-04-20	Liber_Genesis
1100001092	et ille: iura ergo, inquit, mihi.  quo iurante, adoravit israel deum, conversus ad lectuli caput.	2020-04-20	Liber_Genesis
1100001093	caput 48 his ita transactis, nuntiatum est ioseph quod aegrotaret pater suus: qui, assumptis duobus filiis manasse et ephraim, ire perrexit.	2020-04-20	Liber_Genesis
1100001094	dictumque est seni: ecce filius tuus ioseph venit ad te.  qui confortatus sedit in lectulo.	2020-04-20	Liber_Genesis
1100001095	et ingresso ad se ait: deus omnipotens apparuit mihi in luza, quae est in terra chanaan: benedixitque mihi,et ait: ego te augebo et multiplicabo, et faciam te in turbas populorum: daboque tibi terram hanc, et semini tuo post te in possessionem sempiternam.	2020-04-20	Liber_Genesis
1100001096	duo ergo filii tui, qui nati sunt tibi in terra aegypti antequam huc venirem ad te, mei erunt: ephraim et manasses, sicut ruben et simeon reputabuntur mihi.	2020-04-20	Liber_Genesis
1100001097	reliquos autem quos genueris post eos, tui erunt, et nomine fratrum suorum vocabuntur in possessionibus suis.	2020-04-20	Liber_Genesis
1100001098	mihi enim, quando veniebam de mesopotamia, mortua est rachel in terra chanaan in ipso itinere, eratque vernum tempus: et ingrediebar ephratam, et sepelivi eam iuxta viam ephratae, quae alio nomine appellatur bethlehem.	2020-04-20	Liber_Genesis
1100001099	videns autem filios eius dixit ad eum: qui sunt isti? respondit: filii mei sunt, quos donavit mihi deus in hoc loco.  adduc, inquit, eos ad me, ut benedicam illis.	2020-04-20	Liber_Genesis
1100001100	oculi enim israel caligabant prae nimia senectute, et clare videre non poterat.  applicitosque ad se, deosculatus et circumplexus eos,dixit ad filium suum: non sum fraudatus aspectu tuo: insuper ostendit mihi deus semen tuum.	2020-04-20	Liber_Genesis
1100001101	cumque tulisset eos ioseph de gremio patris, adoravit pronus in terram.	2020-04-20	Liber_Genesis
1100001102	et posuit ephraim ad dexteram suam, id est, ad sinistram israel: manassen vero in sinistra sua, ad dexteram scilicet patris, applicuitque ambos ad eum.	2020-04-20	Liber_Genesis
1100001103	qui extendens manum dexteram, posuit super caput ephraim minoris fratris: sinistram autem super caput manasse qui maior natu erat, commutans manus.	2020-04-20	Liber_Genesis
1100001104	benedixitque iacob filiis ioseph, et ait: deus, in cuius conspectu ambulaverunt patres mei abraham, et isaac; deus qui pascit me ab adolescentia mea usque in praesentem diem:angelus, qui eruit me de cunctis malis, benedicat pueris istis: et invocetur super eos nomen meum, nomina quoque patrum meorum abraham et isaac, et crescant in multitudinem super terram.	2020-04-20	Liber_Genesis
1100001105	videns autem ioseph quod posuisset pater suus dexteram manum super caput ephraim, graviter accepit: et apprehensam manum patris levare conatus est de capite ephraim, et transferre super caput manasse.	2020-04-20	Liber_Genesis
1100001106	dixitque ad patrem: non ita convenit, pater: quia hic est primogenitus, pone dexteram tuam super caput eius.	2020-04-20	Liber_Genesis
1100001107	qui renuens, ait: scio, fili mi, scio: et iste quidem erit in populos, et multiplicabitur: sed frater eius minor, maior erit illo: et semen illius crescet in gentes.	2020-04-20	Liber_Genesis
1100001108	benedixitque eis in tempore illo, dicens: in te benedicetur israel, atque dicetur: faciat tibi deus sicut ephraim, et sicut manasse.  constituitque ephraim ante manassen.	2020-04-20	Liber_Genesis
1100001109	et ait ad ioseph filium suum: en ego morior, et erit deus vobiscum, reducetque vos ad terram patrum vestrorum.	2020-04-20	Liber_Genesis
1100001110	do tibi partem unam extra fratres tuos, quam tuli de manu amorrhaei in gladio et arcu meo.	2020-04-20	Liber_Genesis
1100001111	caput 49 vocavit autem iacob filios suos, et ait eis: congregamini, ut annuntiem quae ventura sunt vobis in diebus novissimis.	2020-04-20	Liber_Genesis
1100001112	congregamini, et audite, filii iacob, audite israel patrem vestrum: ruben, primogenitus meus, tu fortitudo mea, et principium doloris mei; prior in donis, maior in imperio.	2020-04-20	Liber_Genesis
1100001113	effusus es sicut aqua, non crescas: quia ascendisti cubile patris tui, et maculasti stratum eius.	2020-04-20	Liber_Genesis
1100001114	simeon et levi fratres vasa iniquitatis bellantia.	2020-04-20	Liber_Genesis
1100001115	in consilium eorum non veniat anima mea, et in coetu illorum non sit gloria mea: quia in furore suo occiderunt virum, et in voluntate sua suffoderunt murum.	2020-04-20	Liber_Genesis
1100001116	maledictus furor eorum, quia pertinax: et indignatio eorum, quia dura: dividam eos in iacob, et dispergam eos in israel.	2020-04-20	Liber_Genesis
1100001117	iuda, te laudabunt fratres tui: manus tua in cervicibus inimicorum tuorum, adorabunt te filii patris tui.	2020-04-20	Liber_Genesis
1100001118	catulus leonis iuda: ad praedam, fili mi, ascendisti: requiescens accubuisti ut leo, et quasi leaena: quis suscitabit eum? non auferetur sceptrum de iuda, et dux de femore eius, donec veniat qui mittendus est, et ipse erit expectatio gentium.	2020-04-20	Liber_Genesis
1100001119	ligans ad vineam pullum suum, et ad vitem, o fili mi, asinam suam, lavabit in vino stolam suam et in sanguine uvae pallium suum.	2020-04-20	Liber_Genesis
1100001120	pulchriores sunt oculi eius vino, et dentes eius lacte candidiores.	2020-04-20	Liber_Genesis
1100001121	zabulon in littore maris habitabit, et in statione navium pertingens usque ad sidonem.	2020-04-20	Liber_Genesis
1100001122	issachar asinus fortis accubans inter terminos.	2020-04-20	Liber_Genesis
1100001123	vidit requiem, quod esset bona et terram, quod optima: et supposuit humerum suum ad portandum, factusque est tributis serviens.	2020-04-20	Liber_Genesis
1100001124	dan iudicabit populum suum sicut et alia tribus in israel.	2020-04-20	Liber_Genesis
1100001125	fiat dan coluber in via, cerastes in semita, mordens ungulas equi, ut cadat ascensor eius retro.	2020-04-20	Liber_Genesis
1100001126	salutare tuum expectabo, domine.	2020-04-20	Liber_Genesis
1100001127	gad, accinctus praeliabatur ante eum: et ipse accingetur retrorsum.	2020-04-20	Liber_Genesis
1100001128	aser, pinguis panis eius, et praebebit delicias regibus.	2020-04-20	Liber_Genesis
1100001129	nephthali, cervus emissus, et dans eloquia pulchritudinis.	2020-04-20	Liber_Genesis
1100001130	filius accrescens ioseph, filius accrescens et decorus aspectu: filiae discurrerunt super murum.	2020-04-20	Liber_Genesis
1100001131	sed exasperaverunt eum et iurgati sunt, invideruntque illi habentes iacula.	2020-04-20	Liber_Genesis
1100001132	sedit in forti arcus eius, et dissoluta sunt vincula brachiorum et manuum illius per manus potentis iacob: inde pastor egressus est, lapis israel.	2020-04-20	Liber_Genesis
1100001133	deus patris tui erit adiutor tuus, et omnipotens benedicet tibi benedictionibus caeli desuper, benedictionibus abyssi iacentis deorsum, benedictionibus uberum et vulvae.	2020-04-20	Liber_Genesis
1100001134	benedictiones patris tui confortatae sunt benedictionibus patrum eius, donec veniret desiderium collium aeternorum: fiant in capite ioseph, et in vertice nazaraei inter fratres suos.	2020-04-20	Liber_Genesis
1100001135	beniamin lupus rapax, mane comedat praedam, et vespere dividet spolia.	2020-04-20	Liber_Genesis
1100001136	omnes hi in tribubus israel duodecim: haec locutus est eis pater suus, benedixitque singulis benedictionibus propriis.	2020-04-20	Liber_Genesis
1100001137	et praecepit eis, dicens: ego congregor ad populum meum: sepelite me cum patribus meis in spelunca duplici quae est in agro ephron hethaei,contra mambre in terra chanaan, quam emit abraham cum agro ab ephron hethaeo in possessionem sepulchri.	2020-04-20	Liber_Genesis
1100001138	ibi sepelierunt eum, et saram uxorem eius: ibi sepultus est isaac cum rebecca coniuge sua: ibi et lia condita iacet.	2020-04-20	Liber_Genesis
1100001139	finitisque mandatis quibus filios instruebat, collegit pedes suos super lectulum, et obiit: appositusque est ad populum suum.	2020-04-20	Liber_Genesis
1100001140	caput 50 quod cernens ioseph, ruit super faciem patris, flens et deosculans eum.	2020-04-20	Liber_Genesis
1100001141	praecepitque servis suis medicis ut aromatibus condirent patrem.	2020-04-20	Liber_Genesis
1100001142	quibus iussa explentibus, transierunt quadraginta dies: iste quippe mos erat cadaverum conditorum: flevitque eum aegyptus septuaginta diebus.	2020-04-20	Liber_Genesis
1100001143	et expleto planctus tempore, locutus est ioseph ad familiam pharaonis: si inveni gratiam in conspectu vestro, loquimini in auribus pharaonis:eo quod pater meus adiuraverit me dicens: en morior: in sepulchro meo, quod fodi mihi in terra chanaan, sepelies me.  ascendam igitur, et sepeliam patrem meum, ac revertar.	2020-04-20	Liber_Genesis
1100001144	dixitque ei pharao: ascende, et sepeli patrem tuum sicut adiuratus es.	2020-04-20	Liber_Genesis
1100001145	quo ascendente, ierunt cum eo omnes senes domus pharaonis, cunctique maiores natu terrae aegypti:domus ioseph cum fratribus suis, absque parvulis, et gregibus atque armentis, quae dereliquerant in terra gessen.	2020-04-20	Liber_Genesis
1100001146	habuit quoque in comitatu currus et equites: et facta est turba non modica.	2020-04-20	Liber_Genesis
1100001147	veneruntque ad aream atad, quae sita est trans iordanem: ubi celebrantes exequias planctu magno atque vehementi impleverunt septem dies.	2020-04-20	Liber_Genesis
1100001148	quod cum vidissent habitatores terrae chanaan, dixerunt: planctus magnus est iste aegyptiis.  et idcirco vocatum est nomen loci illius, planctus aegypti.	2020-04-20	Liber_Genesis
1100001149	fecerunt ergo filii iacob sicut praeceperat eis:et portantes eum in terram chanaan, sepelierunt eum in spelunca duplici, quam emerat abraham cum agro in possessionem sepulchri ab ephron hethaeo, contra faciem mambre.	2020-04-20	Liber_Genesis
1100001150	reversusque est ioseph in aegyptum cum fratribus suis, et omni comitatu, sepulto patre.	2020-04-20	Liber_Genesis
1100001151	quo mortuo, timentes fratres eius, et mutuo colloquentes: ne forte memor sit iniuriae quam passus est, et reddat nobis omne malum quod fecimus,mandaverunt ei dicentes: pater tuus praecepit nobis antequam moreretur,ut haec tibi verbis illius diceremus: obsecro ut obliviscaris sceleris fratrum tuorum, et peccati atque malitiae quam exercuerunt in te: nos quoque oramus ut servis dei patris tui dimittas iniquitatem hanc.  quibus auditis flevit ioseph.	2020-04-20	Liber_Genesis
1100001152	veneruntque ad eum fratres sui: et proni adorantes in terram, dixerunt: servi tui sumus.	2020-04-20	Liber_Genesis
1100001153	quibus ille respondit: nolite timere: num dei possumus resistere voluntati? vos cogitastis de me malum: sed deus vertit illud in bonum, ut exaltaret me, sicut in praesentiarum cernitis, et salvos faceret multos populos.	2020-04-20	Liber_Genesis
1100001154	nolite timere: ego pascam vos et parvulos vestros: consolatusque est eos, et blande ac leniter est locutus.	2020-04-20	Liber_Genesis
1100001155	et habitavit in aegypto cum omni domo patris sui: vixitque centum decem annis.  et vidit ephraim filios usque ad tertiam generationem.  filii quoque machir filii manasse nati sunt in genibus ioseph.	2020-04-20	Liber_Genesis
1100001156	quibus transactis, locutus est fratribus suis: post mortem meam deus visitabit vos, et ascendere vos faciet de terra ista ad terram quam iuravit abraham, isaac et iacob.	2020-04-20	Liber_Genesis
1100001157	cumque adiurasset eos atque dixisset: deus visitabit vos, asportate ossa mea vobiscum de loco isto:mortuus est, expletis centum decem vitae suae annis.  et conditus aromatibus, repositus est in loculo in aegypto.	2020-04-20	Liber_Genesis
