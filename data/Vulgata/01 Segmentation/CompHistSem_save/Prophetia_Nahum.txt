1100000001	prophetia nahum caput 1 onus ninive.  liber visionis nahum elcesaei.	2020-04-20	Prophetia_Nahum
1100000002	deus aemulator, et ulciscens dominus: ulciscens dominus, et habens furorem: ulciscens dominus in hostes suos, et irascens ipse inimicis suis.	2020-04-20	Prophetia_Nahum
1100000003	dominus patiens, et magnus fortitudine, et mundans non faciet innocentem.	2020-04-20	Prophetia_Nahum
1100000004	dominus in tempestate et turbine viae eius, et nebulae pulvis pedum eius.	2020-04-20	Prophetia_Nahum
1100000005	increpans mare, et exsiccans illud, et omnia flumina ad desertum deducens.	2020-04-20	Prophetia_Nahum
1100000006	infirmatus est basan et carmelus, et flos libani elanguit.	2020-04-20	Prophetia_Nahum
1100000007	montes commoti sunt ab eo, et colles desolati sunt: et contremuit terra a facie eius, et orbis, et omnes habitantes in eo.	2020-04-20	Prophetia_Nahum
1100000008	ante faciem indignationis eius quis stabit? et quis resistet in ira furoris eius? indignatio eius effusa est ut ignis, et petrae dissolutae sunt ab eo.	2020-04-20	Prophetia_Nahum
1100000009	bonus dominus, et confortans in die tribulationis, et sciens sperantes in se.	2020-04-20	Prophetia_Nahum
1100000010	et in diluvio praetereunte consummationem faciet loci eius, et inimicos eius persequentur tenebrae.	2020-04-20	Prophetia_Nahum
1100000011	quid cogitatis contra dominum? consummationem ipse faciet: non consurget duplex tribulatio, quia sicut spinae se invicem complectuntur, sic convivium eorum pariter potantium; consumentur quasi stipula ariditate plena.	2020-04-20	Prophetia_Nahum
1100000012	ex te exibit cogitans contra dominum malitiam, mente pertractans praevaricationem.	2020-04-20	Prophetia_Nahum
1100000013	haec dicit dominus: si perfecti fuerint, et ita plures, sic quoque attondentur, et pertransibit: afflixi te, et non affligam te ultra.	2020-04-20	Prophetia_Nahum
1100000014	et nunc conteram virgam eius de dorso tuo, et vincula tua disrumpam.	2020-04-20	Prophetia_Nahum
1100000015	et praecipiet super te dominus; non seminabitur ex nomine tuo amplius: de domo dei tui interficiam sculptile, et conflatile; ponam sepulchrum tuum, quia inhonoratus es.	2020-04-20	Prophetia_Nahum
1100000016	ecce super montes pedes evangelizantis, et annuntiantis pacem.	2020-04-20	Prophetia_Nahum
1100000017	celebra, iuda, festivitates tuas, et redde vota tua, quia non adiiciet ultra ut pertranseat in te belial: universus interiit.	2020-04-20	Prophetia_Nahum
1100000018	caput 2 ascendit qui dispergat coram te, qui custodiat obsidionem: contemplare viam, conforta lumbos, robora virtutem valde.	2020-04-20	Prophetia_Nahum
1100000019	quia reddidit dominus superbiam iacob, sicut superbiam israel; quia vastatores dissipaverunt eos, et propagines eorum corruperunt.	2020-04-20	Prophetia_Nahum
1100000020	clypeus fortium eius ignitus, viri exercitus in coccineis; igneae habenae currus in die praeparationis eius, et agitatores consopiti sunt.	2020-04-20	Prophetia_Nahum
1100000021	in itineribus conturbati sunt; quadrigae collisae sunt in plateis: aspectus eorum quasi lampades, quasi fulgura discurrentia.	2020-04-20	Prophetia_Nahum
1100000022	recordabitur fortium suorum; ruent in itineribus suis: velociter ascendent muros eius, et praeparabitur umbraculum.	2020-04-20	Prophetia_Nahum
1100000023	portae fluviorum apertae sunt, et templum ad solum dirutum.	2020-04-20	Prophetia_Nahum
1100000024	et miles captivus abductus est, et ancillae eius minabantur gementes ut columbae, murmurantes in cordibus suis.	2020-04-20	Prophetia_Nahum
1100000025	et ninive quasi piscina aquarum aquae eius; ipsi vero fugerunt.  state, state! et non est qui revertatur.	2020-04-20	Prophetia_Nahum
1100000026	diripite argentum, diripite aurum: et non est finis divitiarum ex omnibus vasis desiderabilibus.	2020-04-20	Prophetia_Nahum
1100000027	dissipata est, et scissa, et dilacerata; et cor tabescens, et dissolutio geniculorum, et defectio in cunctis renibus, et facies omnium eorum sicut nigredo ollae.	2020-04-20	Prophetia_Nahum
1100000028	ubi est habitaculum leonum, et pascua catulorum leonum, ad quam ivit leo ut ingrederetur illuc catulus leonis, et non est qui exterreat? leo cepit sufficienter catulis suis, et necavit leaenis suis, et implevit praeda speluncas suas, et cubile suum rapina.	2020-04-20	Prophetia_Nahum
1100000029	ecce ego ad te, dicit dominus exercituum, et succendam usque ad fumum quadrigas tuas, et leunculos tuos comedet gladius, et exterminabo de terra praedam tuam, et non audietur ultra vox nuntiorum tuorum.	2020-04-20	Prophetia_Nahum
1100000030	caput 3 vae civitas sanguinum, universa mendacii dilaceratione plena! non recedet a te rapina.	2020-04-20	Prophetia_Nahum
1100000031	vox flagelli, et vox impetus rotae, et equi frementis, et quadrigae ferventis, et equitis ascendentis, et micantis gladii, et fulgurantis hastae, et multitudinis interfectae, et gravis ruinae; nec est finis cadaverum, et corruent in corporibus suis.	2020-04-20	Prophetia_Nahum
1100000032	propter multitudinem fornicationum meretricis speciosae, et gratae, et habentis maleficia, quae vendidit gentes in fornicationibus suis, et familias in maleficiis suis.	2020-04-20	Prophetia_Nahum
1100000033	ecce ego ad te, dicit dominus exercituum, et revelabo pudenda tua in facie tua; et ostendam gentibus nuditatem tuam, et regnis ignominiam tuam.	2020-04-20	Prophetia_Nahum
1100000034	et proiiciam super te abominationes, et contumeliis te afficiam, et ponam te in exemplum.	2020-04-20	Prophetia_Nahum
1100000035	et erit: omnis qui viderit te resiliet a te, et dicet: vastata est ninive.	2020-04-20	Prophetia_Nahum
1100000036	quis commovebit super te caput? unde quaeram consolatorem tibi? numquid melior es alexandria populorum, quae habitat in fluminibus? aquae in circuitu eius; cuius divitiae, mare; aquae, muri eius.	2020-04-20	Prophetia_Nahum
1100000037	aethiopia fortitudo eius, et aegyptus, et non est finis; africa et libyes fuerunt in auxilio tuo.	2020-04-20	Prophetia_Nahum
1100000038	sed et ipsa in transmigrationem ducta est in captivitatem: parvuli eius elisi sunt in capite omnium viarum, et super inclytos eius miserunt sortem, et omnes optimates eius confixi sunt in compedibus.	2020-04-20	Prophetia_Nahum
1100000039	et tu ergo inebriaberis, et eris despecta: et tu quaeres auxilium ab inimico.	2020-04-20	Prophetia_Nahum
1100000040	omnes munitiones tuae sicut ficus cum grossis suis: si concussae fuerint, cadent in os comedentis.	2020-04-20	Prophetia_Nahum
1100000041	ecce populus tuus mulieres in medio tui: inimicis tuis adapertione pandentur portae terrae tuae, devorabit ignis vectes tuos.	2020-04-20	Prophetia_Nahum
1100000042	aquam propter obsidionem hauri tibi: exstrue munitiones tuas, intra in lutum, et calca, subigens tene laterem.	2020-04-20	Prophetia_Nahum
1100000043	ibi comedet te ignis, peribis gladio, devorabit te ut bruchus: congregare ut bruchus, multiplicare ut locusta.	2020-04-20	Prophetia_Nahum
1100000044	plures fecisti negotiationes tuas quam stellae sint caeli; bruchus expansus est, et avolavit.	2020-04-20	Prophetia_Nahum
1100000045	custodes tui quasi locustae, et parvuli tui quasi locustae locustarum, quae considunt in sepibus in die frigoris: sol ortus est, et avolaverunt, et non est cognitus locus earum ubi fuerint.	2020-04-20	Prophetia_Nahum
1100000046	dormitaverunt pastores tui, rex assur, sepelientur principes tui: latitavit populus tuus in montibus, et non est qui congreget.	2020-04-20	Prophetia_Nahum
1100000047	non est obscura contritio tua; pessima est plaga tua.	2020-04-20	Prophetia_Nahum
