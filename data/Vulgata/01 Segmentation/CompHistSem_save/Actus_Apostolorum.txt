1100000001	actus apostolorum caput 1 primum quidem sermonem feci de omnibus, o theophile, quae coepit iesus facere et docereusque in diem qua praecipiens apostolis per spiritum sanctum, quos elegit, assumptus est:quibus et praebuit seipsum vivum post passionem suam in multis argumentis, per dies quadraginta apparens eis, et loquens de regno dei.	2020-04-20	Actus_Apostolorum
1100000002	et convescens, praecepit eis ab ierosolymis ne discederent, sed exspectarent promissionem patris, quam audistis (inquit) per os meum:quia ioannes quidem baptizavit aqua, vos autem baptizabimini spiritu sancto non post multos hos dies.	2020-04-20	Actus_Apostolorum
1100000003	igitur qui convenerant, interrogabant eum, dicentes: domine, si in tempore hoc restitues regnum israel? dixit autem eis: non est vestrum nosse tempora vel momenta quae pater posuit in sua potestate:sed accipietis virtutem supervenientis spiritus sancti in vos, et eritis mihi testes in ierusalem, et in omni iudaea, et samaria, et usque ad ultimum terrae.	2020-04-20	Actus_Apostolorum
1100000004	et cum haec dixisset, videntibus illis, elevatus est: et nubes suscepit eum ab oculis eorum.	2020-04-20	Actus_Apostolorum
1100000005	cumque intuerentur in caelum euntem illum, ecce duo viri astiterunt iuxta illos in vestibus albis,qui et dixerunt: viri galilaei, quid statis aspicientes in caelum?  hic iesus, qui assumptus est a vobis in caelum, sic veniet quemadmodum vidistis eum euntem in caelum.	2020-04-20	Actus_Apostolorum
1100000006	tunc reversi sunt ierosolymam a monte qui vocatur oliveti, qui est iuxta ierusalem, sabbati habens iter.	2020-04-20	Actus_Apostolorum
1100000007	et cum introissent in coenaculum, ascenderunt ubi manebant petrus, et ioannes, iacobus, et andreas, philippus, et thomas, bartholomaeus, et matthaeus, iacobus alphaei, et simon zelotes, et iudas iacobi.	2020-04-20	Actus_Apostolorum
1100000008	hi omnes erant perseverantes unanimiter in oratione cum mulieribus, et maria matre iesu, et fratribus eius.	2020-04-20	Actus_Apostolorum
1100000009	in diebus illis, exsurgens petrus in medio fratrum, dixit (erat autem turba hominum simul, fere centum viginti):viri fratres, oportet impleri scripturam quam praedixit spiritus sanctus per os david de iuda, qui fuit dux eorum qui comprehenderunt iesum:qui connumeratus erat in nobis, et sortitus est sortem ministerii huius.	2020-04-20	Actus_Apostolorum
1100000010	et hic quidem possedit agrum de mercede iniquitatis, et suspensus crepuit medius: et diffusa sunt omnia viscera eius.	2020-04-20	Actus_Apostolorum
1100000011	et notum factum est omnibus habitantibus ierusalem, ita ut appellaretur ager ille, lingua eorum, haceldama, hoc est, ager sanguinis.	2020-04-20	Actus_Apostolorum
1100000012	scriptum est enim in libro psalmorum: fiat commoratio eorum deserta, et non sit qui inhabitet in ea: et episcopatum eius accipiat alter.	2020-04-20	Actus_Apostolorum
1100000013	oportet ergo ex his viris qui nobiscum sunt congregati in omni tempore quo intravit et exivit inter nos dominus iesus,incipiens a baptismate ioannis usque in diem qua assumptus est a nobis, testem resurrectionis eius nobiscum fieri unum ex istis.	2020-04-20	Actus_Apostolorum
1100000014	et statuerunt duos, ioseph, qui vocabatur barsabas, qui cognominatus est iustus, et mathiam.	2020-04-20	Actus_Apostolorum
1100000015	et orantes dixerunt: tu domine, qui corda nosti omnium, ostende quem elegeris ex his duobus unum,accipere locum ministerii huius et apostolatus, de quo praevaricatus est iudas ut abiret in locum suum.	2020-04-20	Actus_Apostolorum
1100000016	et dederunt sortes eis, et cecidit sors super mathiam: et annumeratus est cum undecim apostolis.	2020-04-20	Actus_Apostolorum
1100000017	caput 2 et cum complerentur dies pentecostes, erant omnes pariter in eodem loco:et factus est repente de caelo sonus, tamquam advenientis spiritus vehementis, et replevit totam domum ubi erant sedentes.	2020-04-20	Actus_Apostolorum
1100000018	et apparuerunt illis dispertitae linguae tamquam ignis, seditque supra singulos eorum:et repleti sunt omnes spiritu sancto, et coeperunt loqui variis linguis, prout spiritus sanctus dabat eloqui illis.	2020-04-20	Actus_Apostolorum
1100000019	erant autem in ierusalem habitantes iudaei, viri religiosi ex omni natione quae sub caelo est.	2020-04-20	Actus_Apostolorum
1100000020	facta autem hac voce, convenit multitudo, et mente confusa est, quoniam audiebat unusquisque lingua sua illos loquentes.	2020-04-20	Actus_Apostolorum
1100000021	stupebant autem omnes, et mirabantur, dicentes: nonne ecce omnes isti qui loquuntur, galilaei sunt? et quomodo nos audivimus unusquisque linguam nostram in qua nati sumus? parthi, et medi, et aelamitae, et qui habitant mespotamiam, iudaeam, et cappadociam, pontum, et asiam,phrygiam, et pamphyliam, aegyptum, et partes libyae quae est circa cyrenen: et advenae romani,iudaei quoque, et proselyti, cretes, et arabes: audivimus eos loquentes nostris linguis magnalia dei.	2020-04-20	Actus_Apostolorum
1100000022	stupebant autem omnes, et mirabantur ad invicem, dicentes: quidnam vult hoc esse? alii autem irridentes dicebant: quia musto pleni sunt isti.	2020-04-20	Actus_Apostolorum
1100000023	stans autem petrus cum undecim, levavit vocem suam, et locutus est eis: viri iudaei, et qui habitatis ierusalem universi, hoc vobis notum sit, et auribus percipite verba mea.	2020-04-20	Actus_Apostolorum
1100000024	non enim, sicut vos aestimatis, hi ebrii sunt, cum sit hora diei tertia:sed hoc est quod dictum est per prophetam ioel: et erit in novissimis diebus, dicit dominus, effundam de spiritu meo super omnem carnem: et prophetabunt filii vestri et filiae vestrae, et iuvenes vestri visiones videbunt, et seniores vestri somnia somniabunt.	2020-04-20	Actus_Apostolorum
1100000025	et quidem super servos meos, et super ancillas meas, in diebus illis effundam de spiritu meo, et prophetabunt: et dabo prodigia in caelo sursum, et signa in terra deorsum, sanguinem, et ignem, et vaporem fumi: sol convertetur in tenebras, et luna in sanguinem, antequam veniat dies domini magnus et manifestus.	2020-04-20	Actus_Apostolorum
1100000026	et erit: omnis quicumque invocaverit nomen domini, salvus erit.	2020-04-20	Actus_Apostolorum
1100000027	viri israelitae, audite verba haec: iesum nazarenum, virum approbatum a deo in vobis, virtutibus, et prodigiis, et signis, quae fecit deus per illum in medio vestri, sicut et vos scitis:hunc, definito consilio et praescientia dei traditum, per manus iniquorum affligentes interemistis:quem deus suscitavit, solutis doloribus inferni, iuxta quod impossibile erat teneri illum ab eo.	2020-04-20	Actus_Apostolorum
1100000028	david enim dicit in eum: providebam dominum in conspectu meo semper: quoniam a dextris est mihi, ne commovear: propter hoc laetatum est cor meum, et exsultavit lingua mea, insuper et caro mea requiescet in spe: quoniam non derelinques animam meam in inferno, nec dabis sanctum tuum videre corruptionem.	2020-04-20	Actus_Apostolorum
1100000029	notas mihi fecisti vias vitae: et replebis me iucunditate cum facie tua.	2020-04-20	Actus_Apostolorum
1100000030	viri fratres, liceat audenter dicere ad vos de patriarcha david, quoniam defunctus est, et sepultus: et sepulchrum eius est apud nos usque in hodiernum diem.	2020-04-20	Actus_Apostolorum
1100000031	propheta igitur cum esset, et sciret quia iureiurando iurasset illi deus de fructu lumbi eius sedere super sedem eius:providens locutus est de resurrectione christi, quia neque derelictus est in inferno, neque caro eius vidit corruptionem.	2020-04-20	Actus_Apostolorum
1100000032	hunc iesum resuscitavit deus, cuius omnes nos testes sumus.	2020-04-20	Actus_Apostolorum
1100000033	dextera igitur dei exaltatus, et promissione spiritus sancti accepta a patre, effudit hunc, quem vos videtis et auditis.	2020-04-20	Actus_Apostolorum
1100000034	non enim david ascendit in caelum: dixit autem ipse: dixit dominus domino meo: sede a dextris meis, donec ponam inimicos tuos scabellum pedum tuorum.	2020-04-20	Actus_Apostolorum
1100000035	certissime sciat ergo omnis domus israel, quia et dominum eum et christum fecit deus hunc iesum, quem vos crucifixistis.	2020-04-20	Actus_Apostolorum
1100000036	his autem auditis, compuncti sunt corde, et dixerunt ad petrum et ad reliquos apostolos: quid faciemus, viri fratres? petrus vero ad illos: poenitentiam, inquit, agite, et baptizetur unusquisque vestrum in nomine iesu christi in remissionem peccatorum vestrorum: et accipietis donum spiritus sancti.	2020-04-20	Actus_Apostolorum
1100000037	vobis enim est repromissio, et filiis vestris, et omnibus qui longe sunt, quoscumque advocaverit dominus deus noster.	2020-04-20	Actus_Apostolorum
1100000038	aliis etiam verbis plurimis testificatus est, et exhortabatur eos, dicens: salvamini a generatione ista prava.	2020-04-20	Actus_Apostolorum
1100000039	qui ergo receperunt sermonem eius, baptizati sunt: et appositae sunt in die illa animae circiter tria millia.	2020-04-20	Actus_Apostolorum
1100000040	erant autem perseverantes in doctrina apostolorum, et communicatione fractionis panis, et orationibus.	2020-04-20	Actus_Apostolorum
1100000041	fiebat autem omni animae timor: multa quoque prodigia et signa per apostolos in ierusalem fiebant, et metus erat magnus in universis.	2020-04-20	Actus_Apostolorum
1100000042	omnes etiam qui credebant, erant pariter, et habebant omnia communia.	2020-04-20	Actus_Apostolorum
1100000043	possessiones et substantias vendebant, et dividebant illa omnibus, prout cuique opus erat.	2020-04-20	Actus_Apostolorum
1100000044	quotidie quoque perdurantes unanimiter in templo, et frangentes circa domos panem, sumebant cibum cum exsultatione et simplicitate cordis,collaudantes deum et habentes gratiam ad omnem plebem.  dominus autem augebat qui salvi fierent quotidie in idipsum.	2020-04-20	Actus_Apostolorum
1100000045	caput 3 petrus autem et ioannes ascendebant in templum ad horam orationis nonam.	2020-04-20	Actus_Apostolorum
1100000046	et quidam vir, qui erat claudus ex utero matris suae, baiulabatur: quem ponebant quotidie ad portam templi, quae dicitur speciosa, ut peteret eleemosynam ab introeuntibus in templum.	2020-04-20	Actus_Apostolorum
1100000047	is cum vidisset petrum et ioannem incipientes introire in templum, rogabat ut eleemosynam acciperet.	2020-04-20	Actus_Apostolorum
1100000048	intuens autem in eum petrus cum ioanne, dixit: respice in nos.	2020-04-20	Actus_Apostolorum
1100000049	at ille intendebat in eos, sperans se aliquid accepturum ab eis.	2020-04-20	Actus_Apostolorum
1100000050	petrus autem dixit: argentum et aurum non est mihi: quod autem habeo, hoc tibi do: in nomine iesu christi nazareni surge, et ambula.	2020-04-20	Actus_Apostolorum
1100000051	et apprehensa manu eius dextera, allevavit eum, et protinus consolidatae sunt bases eius et plantae.	2020-04-20	Actus_Apostolorum
1100000052	et exiliens stetit, et ambulabat: et intravit cum illis in templum ambulans, et exiliens, et laudans deum.	2020-04-20	Actus_Apostolorum
1100000053	et vidit omnis populus eum ambulantem et laudantem deum.	2020-04-20	Actus_Apostolorum
1100000054	cognoscebant autem illum, quod ipse erat qui ad eleemosynam sedebat ad speciosam portam templi: et impleti sunt stupore et extasi in eo quod contigerat illi.	2020-04-20	Actus_Apostolorum
1100000055	cum teneret autem petrum et ioannem, cucurrit omnis populus ad eos ad porticum quae appellatur salomonis, stupentes.	2020-04-20	Actus_Apostolorum
1100000056	videns autem petrus, respondit ad populum: viri israelitae, quid miramini in hoc, aut nos quid intuemini, quasi nostra virtute aut potestate fecerimus hunc ambulare? deus abraham, et deus isaac, et deus iacob, deus patrum nostrorum glorificavit filium suum iesum, quem vos quidem tradidistis, et negastis ante faciem pilati, iudicante illo dimitti.	2020-04-20	Actus_Apostolorum
1100000057	vos autem sanctum et iustum negastis, et petistis virum homicidam donari vobis:auctorem vero vitae interfecistis, quem deus suscitavit a mortuis, cuius nos testes sumus.	2020-04-20	Actus_Apostolorum
1100000058	et in fide nominis eius, hunc quem vos vidistis et nostis, confirmavit nomen eius: et fides, quae per eum est, dedit integram sanitatem istam in conspectu omnium vestrum.	2020-04-20	Actus_Apostolorum
1100000059	et nunc, fratres, scio quia per ignorantiam fecistis, sicut et principes vestri.	2020-04-20	Actus_Apostolorum
1100000060	deus autem, quae praenuntiavit per os omnium prophetarum, pati christum suum, sic implevit.	2020-04-20	Actus_Apostolorum
1100000061	poenitemini igitur et convertimini, ut deleantur peccata vestra:ut cum venerint tempora refrigerii a conspectu domini, et miserit eum qui praedicatus est vobis, iesum christum,quem oportet quidem caelum suscipere usque in tempora restitutionis omnium quae locutus est deus per os sanctorum suorum a saeculo prophetarum.	2020-04-20	Actus_Apostolorum
1100000062	moyses quidem dixit: quoniam prophetam suscitabit vobis dominus deus vester de fratribus vestris, tamquam me: ipsum audietis iuxta omnia quaecumque locutus fuerit vobis.	2020-04-20	Actus_Apostolorum
1100000063	erit autem: omnis anima quae non audierit prophetam illum, exterminabitur de plebe.	2020-04-20	Actus_Apostolorum
1100000064	et omnes prophetae, a samuel et deinceps, qui locuti sunt, annuntiaverunt dies istos.	2020-04-20	Actus_Apostolorum
1100000065	vos estis filii prophetarum, et testamenti quod disposuit deus ad patres nostros, dicens ad abraham: et in semine tuo benedicentur omnes familiae terrae.	2020-04-20	Actus_Apostolorum
1100000066	vobis primum deus suscitans filium suum, misit eum benedicentem vobis: ut convertat se unusquisque a nequitia sua.	2020-04-20	Actus_Apostolorum
1100000067	caput 4 loquentibus autem illis ad populum, supervenerunt sacerdotes, et magistratus templi, et sadducaei,dolentes quod docerent populum, et annuntiarent in iesu resurrectionem ex mortuis:et iniecerunt in eos manus, et posuerunt eos in custodiam in crastinum: erat enim iam vespera.	2020-04-20	Actus_Apostolorum
1100000068	multi autem eorum qui audierant verbum, crediderunt: et factus est numerus virorum quinque millia.	2020-04-20	Actus_Apostolorum
1100000069	factum est autem in crastinum, ut congregarentur principes eorum, et seniores, et scribae, in ierusalem:et annas princeps sacerdotum, et caiphas, et ioannes, et alexander, et quotquot erant de genere sacerdotali.	2020-04-20	Actus_Apostolorum
1100000070	et statuentes eos in medio, interrogabant: in qua virtute, aut in quo nomine fecistis hoc vos? tunc repletus spiritu sancto petrus, dixit ad eos: principes populi, et seniores, audite:si nos hodie diiudicamur in benefacto hominis infirmi, in quo iste salvus factus est,notum sit omnibus vobis, et omni plebi israel, quia in nomine domini nostri iesu christi nazareni, quem vos crucifixistis, quem deus suscitavit a mortuis, in hoc iste astat coram vobis sanus.	2020-04-20	Actus_Apostolorum
1100000071	hic est lapis qui reprobatus est a vobis aedificantibus, qui factus est in caput anguli:et non est in alio aliquo salus.  nec enim aliud nomen est sub caelo datum hominibus, in quo oporteat nos salvos fieri.	2020-04-20	Actus_Apostolorum
1100000072	videntes autem petri constantiam, et ioannis, comperto quod homines essent sine litteris, et idiotae, admirabantur, et cognoscebant eos quoniam cum iesu fuerant:hominem quoque videntes stantem cum eis, qui curatus fuerat, nihil poterant contradicere.	2020-04-20	Actus_Apostolorum
1100000073	iusserunt autem eos foras extra concilium secedere: et conferebant ad invicem,dicentes: quid faciemus hominibus istis?  quoniam quidem notum signum factum est per eos omnibus habitantibus ierusalem: manifestum est, et non possumus negare.	2020-04-20	Actus_Apostolorum
1100000074	sed ne amplius divulgetur in populum, comminemur eis ne ultra loquantur in nomine hoc ulli hominum.	2020-04-20	Actus_Apostolorum
1100000075	et vocantes eos, denuntiaverunt ne omnino loquerentur neque docerent in nomine iesu.	2020-04-20	Actus_Apostolorum
1100000076	petrus vero et ioannes respondentes, dixerunt ad eos: si iustum est in conspectu dei vos potius audire quam deum, iudicate.	2020-04-20	Actus_Apostolorum
1100000077	non enim possumus quae vidimus et audivimus non loqui.	2020-04-20	Actus_Apostolorum
1100000078	at illi comminantes dimiserunt eos, non invenientes quomodo punirent eos propter populum: quia omnes clarificabant id quod factum fuerat in eo quod acciderat.	2020-04-20	Actus_Apostolorum
1100000079	annorum enim erat amplius quadraginta homo, in quo factum fuerat signum istud sanitatis.	2020-04-20	Actus_Apostolorum
1100000080	dimissi autem venerunt ad suos, et annuntiaverunt eis quanta ad eos principes sacerdotum et seniores dixissent.	2020-04-20	Actus_Apostolorum
1100000081	qui cum audissent, unanimiter levaverunt vocem ad deum, et dixerunt: domine, tu es qui fecisti caelum et terram, mare et omnia quae in eis sunt:qui spiritu sancto per os patris nostri david pueri tui dixisti: quare fremuerunt gentes, et populi meditati sunt inania? astiterunt reges terrae, et principes convenerunt in unum adversus dominum, et adversus christum eius.	2020-04-20	Actus_Apostolorum
1100000082	convenerunt enim vere in civitate ista adversus sanctum puerum tuum iesum, quem unxisti, herodes et pontius pilatus, cum gentibus et populis israel,facere quae manus tua et consilium tuum decreverunt fieri.	2020-04-20	Actus_Apostolorum
1100000083	et nunc, domine, respice in minas eorum, et da servis tuis cum omni fiducia loqui verbum tuum,in eo quod manum tuam extendas ad sanitates, et signa, et prodigia fieri per nomen sancti filii tui iesu.	2020-04-20	Actus_Apostolorum
1100000084	et cum orassent, motus est locus in quo erant congregati: et repleti sunt omnes spiritu sancto, et loquebantur verbum dei cum fiducia.	2020-04-20	Actus_Apostolorum
1100000085	multitudinis autem credentium erat cor unum et anima una: nec quisquam eorum quae possidebat, aliquid suum esse dicebat, sed erant illis omnia communia.	2020-04-20	Actus_Apostolorum
1100000086	et virtute magna reddebant apostoli testimonium resurrectionis iesu christi domini nostri: et gratia magna erat in omnibus illis.	2020-04-20	Actus_Apostolorum
1100000087	neque enim quisquam egens erat inter illos.  quotquot enim possessores agrorum aut domorum erant, vendentes afferebant pretia eorum quae vendebant,et ponebant ante pedes apostolorum.  dividebatur autem singulis prout cuique opus erat.	2020-04-20	Actus_Apostolorum
1100000088	ioseph autem, qui cognominatus est barnabas ab apostolis (quod est interpretatum, filius consolationis), levites, cyprius genere,cum haberet agrum, vendidit eum, et attulit pretium, et posuit ante pedes apostolorum.	2020-04-20	Actus_Apostolorum
1100000089	caput 5 vir autem quidam nomine ananias, cum saphira uxore suo vendidit agrum,et fraudavit de pretio agri, conscia uxore sua: et afferens partem quamdam, ad pedes apostolorum posuit.	2020-04-20	Actus_Apostolorum
1100000090	dixit autem petrus: anania, cur tentavit satanas cor tuum, mentiri te spiritui sancto, et fraudare de pretio agri? nonne manens tibi manebat, et venundatum in tua erat potestate?  quare posuisti in corde tuo hanc rem?  non es mentitus hominibus, sed deo.	2020-04-20	Actus_Apostolorum
1100000091	audiens autem ananias haec verba, cecidit, et expiravit.  et factus est timor magnus super omnes qui audierunt.	2020-04-20	Actus_Apostolorum
1100000092	surgentes autem iuvenes amoverunt eum, et efferentes sepelierunt.	2020-04-20	Actus_Apostolorum
1100000093	factum est autem quasi horarum trium spatium, et uxor ipsius, nesciens quod factum fuerat, introivit.	2020-04-20	Actus_Apostolorum
1100000094	dixit autem ei petrus: dic mihi mulier, si tanti agrum vendidistis?  at illa dixit: etiam tanti.	2020-04-20	Actus_Apostolorum
1100000095	petrus autem ad eam: quid utique convenit vobis tentare spiritum domini?  ecce pedes eorum qui sepelierunt virum tuum ad ostium, et efferent te.	2020-04-20	Actus_Apostolorum
1100000096	confestim cecidit ante pedes eius, et expiravit.  intrantes autem iuvenes invenerunt illam mortuam: et extulerunt, et sepelierunt ad virum suum.	2020-04-20	Actus_Apostolorum
1100000097	et factus est timor magnus in universa ecclesia, et in omnes qui audierunt haec.	2020-04-20	Actus_Apostolorum
1100000098	per manus autem apostolorum fiebant signa et prodigia multa in plebe.  et erant unanimiter omnes in porticu salomonis.	2020-04-20	Actus_Apostolorum
1100000099	ceterorum autem nemo audebat se coniungere illis: sed magnificabat eos populus.	2020-04-20	Actus_Apostolorum
1100000100	magis autem augebatur credentium in domino multitudo virorum ac mulierum,ita ut in plateas eiicerent infirmos, et ponerent in lectulis et grabatis, ut, veniente petro, saltem umbra illius obumbraret quemquam illorum, et liberarentur ab infirmitatibus suis.	2020-04-20	Actus_Apostolorum
1100000101	concurrebat autem et multitudo vicinarum civitatum ierusalem, afferentes aegros, et vexatos a spiritibus immundis: qui curabantur omnes.	2020-04-20	Actus_Apostolorum
1100000102	exsurgens autem princeps sacerdotum, et omnes qui cum illo erant (quae est haeresis sadducaeorum), repleti sunt zelo:et iniecerunt manus in apostolos, et posuerunt eos in custodia publica.	2020-04-20	Actus_Apostolorum
1100000103	angelus autem domini per noctem aperiens ianuas carceris, et educens eos, dixit:ite, et stantes loquimini in templo plebi omnia verba vitae huius.	2020-04-20	Actus_Apostolorum
1100000104	qui cum audissent, intraverunt diluculo in templum, et docebant.  adveniens autem princeps sacerdotum, et qui cum eo erant, convocaverunt concilium, et omnes seniores filiorum israel: et miserunt ad carcerem ut adducerentur.	2020-04-20	Actus_Apostolorum
1100000105	cum autem venissent ministri, et aperto carcere non invenissent illos, reversi nuntiaverunt,dicentes: carcerem quidem invenimus clausum cum omni diligentia, et custodes stantes ante ianuas: aperientes autem neminem intus invenimus.	2020-04-20	Actus_Apostolorum
1100000106	ut autem audierunt hos sermones magistratus templi et principes sacerdotum, ambigebant de illis quidnam fieret.	2020-04-20	Actus_Apostolorum
1100000107	adveniens autem quidam, nuntiavit eis: quia ecce viri quos posuistis in carcerem, sunt in templo, stantes et docentes populum.	2020-04-20	Actus_Apostolorum
1100000108	tunc abiit magistratus cum ministris, et adduxit illos sine vi: timebant enim populum ne lapidarentur.	2020-04-20	Actus_Apostolorum
1100000109	et cum adduxissent illos, statuerunt in concilio: et interrogavit eos princeps sacerdotum,dicens: praecipiendo praecepimus vobis ne doceretis in nomine isto, et ecce replestis ierusalem doctrina vestra: et vultis inducere super nos sanguinem hominis istius.	2020-04-20	Actus_Apostolorum
1100000110	respondens autem petrus et apostoli, dixerunt: obedire oportet deo magis quam hominibus.	2020-04-20	Actus_Apostolorum
1100000111	deus patrum nostrorum suscitavit iesum, quem vos interemistis, suspendentes in ligno.	2020-04-20	Actus_Apostolorum
1100000112	hunc principem et salvatorem deus exaltavit dextera sua ad dandam poenitentiam israeli, et remissionem peccatorum:et nos sumus testes horum verborum, et spiritus sanctus, quem dedit deus omnibus obedientibus sibi.	2020-04-20	Actus_Apostolorum
1100000113	haec cum audissent, dissecabantur, et cogitabant interficere illos.	2020-04-20	Actus_Apostolorum
1100000114	surgens autem quidam in concilio pharisaeus, nomine gamaliel, legis doctor, honorabilis universae plebi, iussit foras ad breve homines fieri,dixitque ad illos: viri israelitae, attendite vobis super hominibus istis quid acturi sitis.	2020-04-20	Actus_Apostolorum
1100000115	ante hos enim dies extitit theodas, dicens se esse aliquem, cui consensit numerus virorum circiter quadringentorum: qui occisus est, et omnes qui credebant ei, dissipati sunt, et redacti ad nihilum.	2020-04-20	Actus_Apostolorum
1100000116	post hunc extitit iudas galilaeus in diebus professionis, et avertit populum post se: et ipse periit, et omnes quotquot consenserunt ei, dispersi sunt.	2020-04-20	Actus_Apostolorum
1100000117	et nunc itaque dico vobis, discedite ab hominibus istis, et sinite illos: quoniam si est ex hominibus consilium hoc aut opus, dissolvetur:si vero ex deo est, non poteritis dissolvere illud, ne forte et deo repugnare inveniamini.  consenserunt autem illi.	2020-04-20	Actus_Apostolorum
1100000118	et convocantes apostolos, caesis denuntiaverunt ne omnino loquerentur in nomine iesu, et dimiserunt eos.	2020-04-20	Actus_Apostolorum
1100000119	et illi quidem ibant gaudentes a conspectu concilii, quoniam digni habiti sunt pro nomine iesu contumeliam pati.	2020-04-20	Actus_Apostolorum
1100000120	omni autem die non cessabant in templo et circa domos, docentes et evangelizantes christum iesum.	2020-04-20	Actus_Apostolorum
1100000121	caput 6 in diebus illis, crescente numero discipulorum, factum est murmur graecorum adversus hebraeos, eo quod despicerentur in ministerio quotidiano viduae eorum.	2020-04-20	Actus_Apostolorum
1100000122	convocantes autem duodecim multitudinem discipulorum, dixerunt: non est aequum nos derelinquere verbum dei, et ministrare mensis.	2020-04-20	Actus_Apostolorum
1100000123	considerate ergo, fratres, viros ex vobis boni testimonii septem, plenos spiritu sancto et sapientia, quos constituamus super hoc opus.	2020-04-20	Actus_Apostolorum
1100000124	nos vero orationi et ministerio verbi instantes erimus.	2020-04-20	Actus_Apostolorum
1100000125	et placuit sermo coram omni multitudine.  et elegerunt stephanum, virum plenum fide et spiritu sancto, et philippum, et prochorum, et nicanorem, et timonem, et parmenam, et nicolaum advenam antiochenum.	2020-04-20	Actus_Apostolorum
1100000126	hos statuerunt ante conspectum apostolorum: et orantes imposuerunt eis manus.	2020-04-20	Actus_Apostolorum
1100000127	et verbum domini crescebat, et multiplicabatur numerus discipulorum in ierusalem valde: multa etiam turba sacerdotum obediebat fidei.	2020-04-20	Actus_Apostolorum
1100000128	stephanus autem plenus gratia et fortitudine, faciebat prodigia et signa magna in populo.	2020-04-20	Actus_Apostolorum
1100000129	surrexerunt autem quidam de synagoga quae appellatur libertinorum, et cyrenensium, et alexandrinorum, et eorum qui erant a cilicia, et asia, disputantes cum stephano:et non poterant resistere sapientiae, et spiritui qui loquebatur.	2020-04-20	Actus_Apostolorum
1100000130	tunc summiserunt viros, qui dicerent se audivisse eum dicentem verba blasphemiae in moysen et in deum.	2020-04-20	Actus_Apostolorum
1100000131	commoverunt itaque plebem, et seniores, et scribas: et concurrentes rapuerunt eum, et adduxerunt in concilium,et statuerunt falsos testes, qui dicerent: homo iste non cessat loqui verba adversus locum sanctum, et legem:audivimus enim eum dicentem quoniam iesus nazarenus hic destruet locum istum, et mutabit traditiones quas tradidit nobis moyses.	2020-04-20	Actus_Apostolorum
1100000132	et intuentes eum omnes qui sedebant in concilio, viderunt faciem eius tamquam faciem angeli.	2020-04-20	Actus_Apostolorum
1100000133	caput 7 dixit autem princeps sacerdotum: si haec ita se habent? qui ait: viri fratres et patres, audite: deus gloriae apparuit patri nostro abrahae cum esset in mesopotamia, priusquam moraretur in charan,et dixit ad illum: exi de terra tua, et de cognatione tua, et veni in terram quam monstravero tibi.	2020-04-20	Actus_Apostolorum
1100000134	tunc exiit de terra chaldaeorum, et habitavit in charan.  et inde, postquam mortuus est pater eius, transtulit illum in terram istam, in qua nunc vos habitatis.	2020-04-20	Actus_Apostolorum
1100000135	et non dedit illi haereditatem in ea, nec passum pedis: sed repromisit dare illi eam in possessionem, et semini eius post ipsum, cum non haberet filium.	2020-04-20	Actus_Apostolorum
1100000136	locutus est autem ei deus: quia erit semen eius accola in terra aliena, et servituti eos subiicient, et male tractabunt eos annis quadringentis:et gentem cui servierint, iudicabo ego, dixit dominus: et post haec exibunt, et servient mihi in loco isto.	2020-04-20	Actus_Apostolorum
1100000137	et dedit illi testamentum circumcisionis: et sic genuit isaac, et circumcidit eum die octavo: et isaac, iacob: et iacob, duodecim patriarchas.	2020-04-20	Actus_Apostolorum
1100000138	et patriarchae aemulantes, ioseph vendiderunt in aegyptum: et erat deus cum eo,et eripuit eum ex omnibus tribulationibus eius, et dedit ei gratiam et sapientiam in conspectu pharaonis regis aegypti: et constituit eum praepositum super aegyptum, et super omnem domum suam.	2020-04-20	Actus_Apostolorum
1100000139	venit autem fames in universam aegyptum et chanaan, et tribulatio magna: et non inveniebant cibos patres nostri.	2020-04-20	Actus_Apostolorum
1100000140	cum audisset autem iacob esse frumentum in aegypto, misit patres nostros primum:et in secundo cognitus est ioseph a fratribus suis, et manifestatum est pharaoni genus eius.	2020-04-20	Actus_Apostolorum
1100000141	mittens autem ioseph, accersivit iacob patrem suum et omnem cognationem suam, in animabus septuaginta quinque.	2020-04-20	Actus_Apostolorum
1100000142	et descendit iacob in aegyptum: et defunctus est ipse, et patres nostri.	2020-04-20	Actus_Apostolorum
1100000143	et translati sunt in sichem, et positi sunt in sepulchro, quod emit abraham pretio argenti a filiis hemor filii sichem.	2020-04-20	Actus_Apostolorum
1100000144	cum autem appropinquaret tempus promissionis quam confessus erat deus abrahae, crevit populus, et multiplicatus est in aegypto,quoadusque surrexit alius rex in aegypto, qui non sciebat ioseph.	2020-04-20	Actus_Apostolorum
1100000145	hic circumveniens genus nostrum, afflixit patres nostros ut exponerent infantes suos, ne vivificarentur.	2020-04-20	Actus_Apostolorum
1100000146	eodem tempore natus est moyses, et fuit gratus deo: qui nutritus est tribus mensibus in domo patris sui.	2020-04-20	Actus_Apostolorum
1100000147	exposito autem illo, sustulit eum filia pharaonis, et nutrivit eum sibi in filium.	2020-04-20	Actus_Apostolorum
1100000148	et eruditus est moyses omni sapientia aegyptiorum, et erat potens in verbis et in operibus suis.	2020-04-20	Actus_Apostolorum
1100000149	cum autem impleretur ei quadraginta annorum tempus, ascendit in cor eius ut visitaret fratres suos filios israel.	2020-04-20	Actus_Apostolorum
1100000150	et cum vidisset quemdam iniuriam patientem, vindicavit illum, et fecit ultionem ei qui iniuriam sustinebat, percusso aegyptio.	2020-04-20	Actus_Apostolorum
1100000151	existimabat autem intelligere fratres, quoniam deus per manum ipsius daret salutem illis: at illi non intellexerunt.	2020-04-20	Actus_Apostolorum
1100000152	sequenti vero die apparuit illis litigantibus: et reconciliabat eos in pace, dicens: viri, fratres estis: ut quid nocetis alterutrum? qui autem iniuriam faciebat proximo, repulit eum, dicens: quis te constituit principem et iudicem super nos? numquid interficere me tu vis, quemadmodum interfecisti heri aegyptium? fugit autem moyses in verbo isto: et factus est advena in terra madian, ubi generavit filios duos.	2020-04-20	Actus_Apostolorum
1100000153	et expletis annis quadraginta, apparuit illi in deserto montis sina angelus in igne flammae rubi.	2020-04-20	Actus_Apostolorum
1100000154	moyses autem videns, admiratus est visum.  et accedente illo ut consideraret, facta est ad eum vox domini, dicens:ego sum deus patrum tuorum, deus abraham, deus isaac, et deus iacob.  tremefactus autem moyses, non audebat considerare.	2020-04-20	Actus_Apostolorum
1100000155	dixit autem illi dominus: solve calceamentum pedum tuorum: locus enim in quo stas, terra sancta est.	2020-04-20	Actus_Apostolorum
1100000156	videns vidi afflictionem populi mei qui est in aegypto, et gemitum eorum audivi, et descendi liberare eos.  et nunc veni, et mittam te in aegyptum.	2020-04-20	Actus_Apostolorum
1100000157	hunc moysen, quem negaverunt, dicentes: quis te constituit principem et iudicem?  hunc deus principem et redemptorem misit, cum manu angeli qui apparuit illi in rubo.	2020-04-20	Actus_Apostolorum
1100000158	hic eduxit illos faciens prodigia et signa in terra aegypti, et in rubro mari, et in deserto annis quadraginta.	2020-04-20	Actus_Apostolorum
1100000159	hic est moyses, qui dixit filiis israel: prophetam suscitabit vobis deus de fratribus vestris, tamquam me: ipsum audietis.	2020-04-20	Actus_Apostolorum
1100000160	hic est qui fuit in ecclesia in solitudine cum angelo, qui loquebatur ei in monte sina, et cum patribus nostris: qui accepit verba vitae dare nobis.	2020-04-20	Actus_Apostolorum
1100000161	cui noluerunt obedire patres nostri: sed repulerunt, et aversi sunt cordibus suis in aegyptum,dicentes ad aaron: fac nobis deos qui praecedant nos: moyses enim hic, qui eduxit nos de terra aegypti, nescimus quid factum sit ei.	2020-04-20	Actus_Apostolorum
1100000162	et vitulum fecerunt in diebus illis, et obtulerunt hostiam simulacro, et laetabantur in operibus manuum suarum.	2020-04-20	Actus_Apostolorum
1100000163	convertit autem deus, et tradidit eos servire militiae caeli, sicut scriptum est in libro prophetarum: numquid victimas et hostias obtulistis mihi annis quadraginta in deserto, domus israel? et suscepistis tabernaculum moloch, et sidus dei vestri rempham, figuras quas fecistis adorare eas: et transferam vos trans babylonem.	2020-04-20	Actus_Apostolorum
1100000164	tabernaculum testimonii fuit cum patribus nostris in deserto, sicut disposuit illis deus loquens ad moysen, ut faceret illud secundum formam quam viderat.	2020-04-20	Actus_Apostolorum
1100000165	quod et induxerunt, suscipientes patres nostri cum iesu in possessionem gentium quas expulit deus a facie patrum nostrorum, usque in diebus david,qui invenit gratiam ante deum, et petiit ut inveniret tabernaculum deo iacob.	2020-04-20	Actus_Apostolorum
1100000166	salomon autem aedificavit illi domum.	2020-04-20	Actus_Apostolorum
1100000167	sed non excelsus in manufactis habitat, sicut propheta dicit: caelum mihi sedes est: terra autem scabellum pedum meorum.	2020-04-20	Actus_Apostolorum
1100000168	quam domum aedificabitis mihi?  dicit dominus: aut quis locus requietionis meae est? nonne manus mea fecit haec omnia? dura cervice, et incircumcisis cordibus et auribus, vos semper spiritui sancto resistitis: sicut patres vestri, ita et vos.	2020-04-20	Actus_Apostolorum
1100000169	quem prophetarum non sunt persecuti patres vestri?  et occiderunt eos qui praenuntiabant de adventu iusti, cuius vos nunc proditores et homicidae fuistis:qui accepistis legem in dispositione angelorum, et non custodistis.	2020-04-20	Actus_Apostolorum
1100000170	audientes autem haec, dissecabantur cordibus suis, et stridebant dentibus in eum.	2020-04-20	Actus_Apostolorum
1100000171	cum autem esset plenus spiritu sancto, intendens in caelum, vidit gloriam dei, et iesum stantem a dextris dei.  et ait: ecce video caelos apertos, et filium hominis stantem a dextris dei.	2020-04-20	Actus_Apostolorum
1100000172	exclamantes autem voce magna continuerunt aures suas, et impetum fecerunt unanimiter in eum.	2020-04-20	Actus_Apostolorum
1100000173	et eiicientes eum extra civitatem, lapidabant: et testes deposuerunt vestimenta sua secus pedes adolescentis qui vocabatur saulus.	2020-04-20	Actus_Apostolorum
1100000174	et lapidabant stephanum invocantem, et dicentem: domine iesu, suscipe spiritum meum.	2020-04-20	Actus_Apostolorum
1100000175	positis autem genibus, clamavit voce magna, dicens: domine, ne statuas illis hoc peccatum.  et cum hoc dixisset, obdormivit in domino.  saulus autem erat consentiens neci eius.	2020-04-20	Actus_Apostolorum
1100000176	caput 8 facta est autem in illa die persecutio magna in ecclesia quae erat ierosolymis, et omnes dispersi sunt per regiones iudaeae et samariae praeter apostolos.	2020-04-20	Actus_Apostolorum
1100000177	curaverunt autem stephanum viri timorati, et fecerunt planctum magnum super eum.	2020-04-20	Actus_Apostolorum
1100000178	saulus autem devastabat ecclesiam per domos intrans, et trahens viros ac mulieres, tradebat in custodiam.	2020-04-20	Actus_Apostolorum
1100000179	igitur qui dispersi erant pertransibant, evangelizantes verbum dei.	2020-04-20	Actus_Apostolorum
1100000180	philippus autem descendens in civitatem samariae, praedicabant illis christum.	2020-04-20	Actus_Apostolorum
1100000181	intendebant autem turbae his quae a philippo dicebantur, unanimiter audientes, et videntes signa quae faciebat.	2020-04-20	Actus_Apostolorum
1100000182	multi enim eorum qui habebant spiritus immundos, clamantes voce magna exibant.  multi autem paralytici et claudi curati sunt.	2020-04-20	Actus_Apostolorum
1100000183	factum est ergo gaudium magnum in illa civitate.	2020-04-20	Actus_Apostolorum
1100000184	vir autem quidam nomine simon, qui ante fuerat in civitate magus, seducens gentem samariae, dicens se esse aliquem magnum:cui auscultabant omnes a minimo usque ad maximum, dicentes: hic est virtus dei, quae vocatur magna.	2020-04-20	Actus_Apostolorum
1100000185	attendebant autem eum: propter quod multo tempore magiis suis dementasset eos.	2020-04-20	Actus_Apostolorum
1100000186	cum vero credidissent philippo evangelizanti de regno dei, in nomine iesu christi baptizabantur viri ac mulieres.	2020-04-20	Actus_Apostolorum
1100000187	tunc simon et ipse credidit: et cum baptizatus esset, adhaerebat philippo.  videns etiam signa et virtutes maximas fieri, stupens admirabatur.	2020-04-20	Actus_Apostolorum
1100000188	cum autem audissent apostoli qui erant ierosolymis, quod recepisset samaria verbum dei, miserunt ad eos petrum et ioannem.	2020-04-20	Actus_Apostolorum
1100000189	qui cum venissent, oraverunt pro ipsis ut acciperent spiritum sanctum:nondum enim in quemquam illorum venerat, sed baptizati tantum erant in nomine domini iesu.	2020-04-20	Actus_Apostolorum
1100000190	tunc imponebant manus super illos, et accipiebant spiritum sanctum.	2020-04-20	Actus_Apostolorum
1100000191	cum vidisset autem simon quia per impositionem manus apostolorum daretur spiritus sanctus, obtulit eis pecuniam,dicens: date et mihi hanc potestatem, ut cuicumque imposuero manus, accipiat spiritum sanctum.  petrus autem dixit ad eum:pecunia tua tecum sit in perditionem: quoniam donum dei existimasti pecunia possideri.	2020-04-20	Actus_Apostolorum
1100000192	non est tibi pars neque sors in sermone isto: cor enim tuum non est rectum coram deo.	2020-04-20	Actus_Apostolorum
1100000193	poenitentiam itaque age ab hac nequitia tua: et roga deum, si forte remittatur tibi haec cogitatio cordis tui.	2020-04-20	Actus_Apostolorum
1100000194	in felle enim amaritudinis, et obligatione iniquitatis, video te esse.	2020-04-20	Actus_Apostolorum
1100000195	respondens autem simon, dixit: precamini vos pro me ad dominum, ut nihil veniat super me horum quae dixistis.	2020-04-20	Actus_Apostolorum
1100000196	et illi quidem testificati, et locuti verbum domini, redibant ierosolymam, et multis regionibus samaritanorum evangelizabant.	2020-04-20	Actus_Apostolorum
1100000197	angelus autem domini locutus est ad philippum, dicens: surge, et vade contra meridianum, ad viam quae descendit ab ierusalem in gazam: haec est deserta.	2020-04-20	Actus_Apostolorum
1100000198	et surgens abiit.  et ecce vir aethiops, eunuchus, potens candacis reginae aethiopum, qui erat super omnes gazas eius, venerat adorare in ierusalem:et revertebatur sedens super currum suum, legensque isaiam prophetam.	2020-04-20	Actus_Apostolorum
1100000199	dixit autem spiritus philippo: accede, et adiunge te ad currum istum.	2020-04-20	Actus_Apostolorum
1100000200	accurrens autem philippus, audivit eum legentem isaiam prophetam, et dixit: putasne intelligis quae legis? qui ait: et quomodo possum, si non aliquis ostenderit mihi?  rogavitque philippum ut ascenderet, et sederet secum.	2020-04-20	Actus_Apostolorum
1100000201	locus autem scripturae quem legebat, erat hic: tamquam ovis ad occisionem ductus est: et sicut agnus coram tondente se, sine voce, sic non aperuit os suum.	2020-04-20	Actus_Apostolorum
1100000202	in humilitate iudicium eius sublatum est.	2020-04-20	Actus_Apostolorum
1100000203	generationem eius quis enarrabit? quoniam tolletur de terra vita eius.	2020-04-20	Actus_Apostolorum
1100000204	respondens autem eunuchus philippo, dixit: obsecro te, de quo propheta dicit hoc?  de se, an de alio aliquo? aperiens autem philippus os suum, et incipiens a scriptura ista, evangelizavit illi iesum.	2020-04-20	Actus_Apostolorum
1100000205	et dum irent per viam, venerunt ad quamdam aquam: et ait eunuchus: ecce aqua: quid prohibet me baptizari? dixit autem philippus: si credis ex toto corde, licet.  et respondens ait: credo filium dei esse iesum christum.	2020-04-20	Actus_Apostolorum
1100000206	et iussit stare currum: et descenderunt uterque in aquam, philippus et eunuchus, et baptizavit eum.	2020-04-20	Actus_Apostolorum
1100000207	cum autem ascendissent de aqua, spiritus domini rapuit philippum, et amplius non vidit eum eunuchus.  ibat autem per viam suam gaudens.	2020-04-20	Actus_Apostolorum
1100000208	philippus autem inventus est in azoto, et pertransiens evangelizabat civitatibus cunctis, donec veniret caesaream.	2020-04-20	Actus_Apostolorum
1100000209	caput 9 saulus autem adhuc spirans minarum et caedis in discipulos domini, accessit ad principem sacerdotum,et petiit ab eo epistolas in damascum ad synagogas: ut si quos invenisset huius viae viros ac mulieres, vinctos perduceret in ierusalem.	2020-04-20	Actus_Apostolorum
1100000210	et cum iter faceret, contigit ut appropinquaret damasco: et subito circumfulsit eum lux de caelo.	2020-04-20	Actus_Apostolorum
1100000211	et cadens in terram audivit vocem dicentem sibi: saule, saule, quid me persequeris? qui dixit: quis es, domine?  et ille: ego sum iesus, quem tu persequeris: durum est tibi contra stimulum calcitrare.	2020-04-20	Actus_Apostolorum
1100000212	et tremens ac stupens dixit: domine, quid me vis facere? et dominus ad eum: surge, et ingredere civitatem, et ibi dicetur tibi quid te oporteat facere.  viri autem illi qui comitabantur cum eo, stabant stupefacti, audientes quidem vocem, neminem autem videntes.	2020-04-20	Actus_Apostolorum
1100000213	surrexit autem saulus de terra, apertisque oculis nihil videbat.  ad manus autem illum trahentes, introduxerunt damascum.	2020-04-20	Actus_Apostolorum
1100000214	et erat ibi tribus diebus non videns, et non manducavit, neque bibit.	2020-04-20	Actus_Apostolorum
1100000215	erat autem quidam discipulus damasci, nomine ananias: et dixit ad illum in visu dominus: anania.  at ille ait: ecce ego, domine.	2020-04-20	Actus_Apostolorum
1100000216	et dominus ad eum: surge, et vade in vicum qui vocatur rectus: et quaere in domo iudae saulum nomine tarsensem: ecce enim orat.( et vidit virum ananiam nomine, introeuntem, et imponentem sibi manus ut visum recipiat.) respondit autem ananias: domine, audivi a multis de viro hoc, quanta mala fecerit sanctis tuis in ierusalem:et hic habet potestatem a principibus sacerdotum alligandi omnes qui invocant nomen tuum.	2020-04-20	Actus_Apostolorum
1100000217	dixit autem ad eum dominus: vade, quoniam vas electionis est mihi iste, ut portet nomen meum coram gentibus, et regibus, et filiis israel.	2020-04-20	Actus_Apostolorum
1100000218	ego enim ostendam illi quanta oporteat eum pro nomine meo pati.	2020-04-20	Actus_Apostolorum
1100000219	et abiit ananias, et introivit in domum: et imponens ei manus, dixit: saule frater, dominus misit me iesus, qui apparuit tibi in via qua veniebas, ut videas, et implearis spiritu sancto.	2020-04-20	Actus_Apostolorum
1100000220	et confestim ceciderunt ab oculis eius tamquam squamae, et visum recepit: et surgens baptizatus est.	2020-04-20	Actus_Apostolorum
1100000221	et cum accepisset cibum, confortatus est.	2020-04-20	Actus_Apostolorum
1100000222	fuit autem cum discipulis qui erant damasci per dies aliquot.	2020-04-20	Actus_Apostolorum
1100000223	et continuo in synagogis praedicabat iesum, quoniam hic est filius dei.	2020-04-20	Actus_Apostolorum
1100000224	stupebant autem omnes qui audiebant, et dicebant: nonne hic est qui expugnabat in ierusalem eos qui invocabant nomen istud: et huc ad hoc venit, ut vinctos illos duceret ad principes sacerdotum? saulus autem multo magis convalescebat, et confundebat iudaeos qui habitabant damasci, affirmans quoniam hic est christus.	2020-04-20	Actus_Apostolorum
1100000225	cum autem implerentur dies multi, consilium fecerunt in unum iudaei ut eum interficerent.	2020-04-20	Actus_Apostolorum
1100000226	notae autem factae sunt saulo insidiae eorum.  custodiebant autem et portas die ac nocte, ut eum interficerent.	2020-04-20	Actus_Apostolorum
1100000227	accipientes autem eum discipuli nocte, per murum dimiserunt eum, submittentes in sporta.	2020-04-20	Actus_Apostolorum
1100000228	cum autem venisset in ierusalem, tentabat se iungere discipulis, et omnes timebant eum, non credentes quod esset discipulus.	2020-04-20	Actus_Apostolorum
1100000229	barnabas autem apprehensum illum duxit ad apostolos: et narravit illis quomodo in via vidisset dominum, et quia locutus est ei, et quomodo in damasco fiducialiter egerit in nomine iesu.	2020-04-20	Actus_Apostolorum
1100000230	et erat cum illis intrans et exiens in ierusalem, et fiducialiter agens in nomine domini.	2020-04-20	Actus_Apostolorum
1100000231	loquebatur quoque gentibus, et disputabat cum graecis: illi autem quaerebant occidere eum.	2020-04-20	Actus_Apostolorum
1100000232	quod cum cognovissent fratres, deduxerunt eum caesaream, et dimiserunt tarsum.	2020-04-20	Actus_Apostolorum
1100000233	ecclesia quidem per totam iudaeam, et galilaeam, et samariam habebat pacem, et aedificabatur ambulans in timore domini, et consolatione sancti spiritus replebatur.	2020-04-20	Actus_Apostolorum
1100000234	factum est autem, ut petrus dum pertransiret universos, deveniret ad sanctos qui habitabant lyddae.	2020-04-20	Actus_Apostolorum
1100000235	invenit autem ibi hominem quemdam, nomine aeneam, ab annis octo iacentem in grabato, qui erat paralyticus.	2020-04-20	Actus_Apostolorum
1100000236	et ait illi petrus: aenea, sanat te dominus iesus christus: surge, et sterne tibi.  et continuo surrexit.	2020-04-20	Actus_Apostolorum
1100000237	et viderunt eum omnes qui habitabant lyddae et saronae: qui conversi sunt ad dominum.	2020-04-20	Actus_Apostolorum
1100000238	in ioppe autem fuit quaedam discipula, nomine tabitha, quae interpretata dicitur dorcas.  haec erat plena operibus bonis et eleemosynis quas faciebat.	2020-04-20	Actus_Apostolorum
1100000239	factum est autem in diebus illis ut infirmata moreretur.  quam cum lavissent, posuerunt eam in coenaculo.	2020-04-20	Actus_Apostolorum
1100000240	cum autem prope esset lydda ad ioppen, discipuli, audientes quia petrus esset in ea, miserunt duos viros ad eum, rogantes: ne pigriteris venire ad nos.	2020-04-20	Actus_Apostolorum
1100000241	exsurgens autem petrus, venit cum illis.  et cum advenisset, duxerunt illum in coenaculum: et circumsteterunt illum omnes viduae flentes, et ostendentes ei tunicas et vestes quas faciebat illis dorcas.	2020-04-20	Actus_Apostolorum
1100000242	eiectis autem omnibus foras, petrus ponens genua oravit: et conversus ad corpus, dixit: tabitha, surge.  at illa aperuit oculos suos: et viso petro, resedit.	2020-04-20	Actus_Apostolorum
1100000243	dans autem illi manum, erexit eam.  et cum vocasset sanctos et viduas, assignavit eam vivam.	2020-04-20	Actus_Apostolorum
1100000244	notum autem factum est per universam ioppen: et crediderunt multi in domino.	2020-04-20	Actus_Apostolorum
1100000245	factum est autem ut dies multos moraretur in ioppe, apud simonem quemdam coriarium.	2020-04-20	Actus_Apostolorum
1100000246	caput 10 vir autem quidam erat in caesarea, nomine cornelius, centurio cohortis quae dicitur italica,religiosus, ac timens deum cum omni domo sua, faciens eleemosynas multas plebi, et deprecans deum semper.	2020-04-20	Actus_Apostolorum
1100000247	is vidit in visu manifeste, quasi hora diei nona, angelum dei introeuntem ad se, et dicentem sibi: corneli.	2020-04-20	Actus_Apostolorum
1100000248	at ille intuens eum, timore correptus, dixit: quid est, domine?  dixit autem illi: orationes tuae et eleemosynae tuae ascenderunt in memoriam in conspectu dei.	2020-04-20	Actus_Apostolorum
1100000249	et nunc mitte viros in ioppen, et accersi simonem quemdam, qui cognominatur petrus:hic hospitatur apud simonem quemdam coriarium, cuius est domus iuxta mare: hic dicet tibi quid te oporteat facere.	2020-04-20	Actus_Apostolorum
1100000250	et cum discessisset angelus qui loquebatur illi, vocavit duos domesticos suos, et militem metuentem dominum ex his qui illi parebant.	2020-04-20	Actus_Apostolorum
1100000251	quibus cum narrasset omnia, misit illos in ioppen.	2020-04-20	Actus_Apostolorum
1100000252	postera autem die, iter illis facientibus, et appropinquantibus civitati, ascendit petrus in superiora ut oraret circa horam sextam.	2020-04-20	Actus_Apostolorum
1100000253	et cum esuriret, voluit gustare.  parantibus autem illis, cecidit super eum mentis excessus:et vidit caelum apertum, et descendens vas quoddam, velut linteum magnum, quatuor initiis submitti de caelo in terram,in quo erant omnia quadrupedia, et serpentia terrae, et volatilia caeli.	2020-04-20	Actus_Apostolorum
1100000254	et facta est vox ad eum: surge, petre: occide, et manduca.	2020-04-20	Actus_Apostolorum
1100000255	ait autem petrus: absit domine, quia numquam manducavi omne commune et immundum.	2020-04-20	Actus_Apostolorum
1100000256	et vox iterum secundo ad eum: quod deus purificavit, tu commune ne dixeris.	2020-04-20	Actus_Apostolorum
1100000257	hoc autem factum est per ter: et statim receptum est vas in caelum.	2020-04-20	Actus_Apostolorum
1100000258	et dum intra se haesitaret petrus quidnam esset visio quam vidisset, ecce viri qui missi erant a cornelio, inquirentes domum simonis astiterunt ad ianuam.	2020-04-20	Actus_Apostolorum
1100000259	et cum vocassent, interrogabant, si simon qui cognominatur petrus illic haberet hospitium.	2020-04-20	Actus_Apostolorum
1100000260	petro autem cogitante de visione, dixit spiritus ei: ecce viri tres quaerunt te.	2020-04-20	Actus_Apostolorum
1100000261	surge itaque, descende, et vade cum eis nihil dubitans: quia ego misi illos.	2020-04-20	Actus_Apostolorum
1100000262	descendens autem petrus ad viros, dixit: ecce ego sum, quem quaeritis: quae causa est, propter quam venistis? qui dixerunt: cornelius centurio, vir iustus et timens deum, et testimonium habens ab universa gente iudaeorum, responsum accepit ab angelo sancto accersire te in domum suam, et audire verba abs te.	2020-04-20	Actus_Apostolorum
1100000263	introducens ergo eos, recepit hospitio.  sequenti autem die, surgens profectus est cum illis, et quidam ex fratribus ab ioppe comitati sunt eum.	2020-04-20	Actus_Apostolorum
1100000264	altera autem die introivit caesaream.  cornelius vero exspectabat illos, convocatis cognatis suis et necessariis amicis.	2020-04-20	Actus_Apostolorum
1100000265	et factum est cum introisset petrus, obvius venit ei cornelius, et procidens ad pedes eius adoravit.	2020-04-20	Actus_Apostolorum
1100000266	petrus vero elevavit eum, dicens: surge: et ego ipse homo sum.	2020-04-20	Actus_Apostolorum
1100000267	et loquens cum illo intravit, et invenit multos qui convenerant:dixitque ad illos: vos scitis quomodo abominatum sit viro iudaeo coniungi aut accedere ad alienigenam: sed mihi ostendit deus neminem communem aut immundum dicere hominem.	2020-04-20	Actus_Apostolorum
1100000268	propter quod sine dubitatione veni accersitus.  interrogo ergo, quam ob causam accersistis me? et cornelius ait: a nudiusquarta die usque ad hanc horam, orans eram hora nona in domo mea, et ecce vir stetit ante me in veste candida, et ait:corneli, exaudita est oratio tua, et eleemosynae tuae commemoratae sunt in conspectu dei.	2020-04-20	Actus_Apostolorum
1100000269	mitte ergo in ioppen, et accersi simonem qui cognominatur petrus: hic hospitatur in domo simonis coriarii iuxta mare.	2020-04-20	Actus_Apostolorum
1100000270	confestim ergo misi ad te: et tu benefecisti veniendo.  nunc ergo omnes nos in conspectu tuo adsumus audire omnia quaecumque tibi praecepta sunt a domino.	2020-04-20	Actus_Apostolorum
1100000271	aperiens autem petrus os suum, dixit: in veritate comperi quia non est personarum acceptor deus;sed in omni gente qui timet eum, et operatur iustitiam, acceptus est illi.	2020-04-20	Actus_Apostolorum
1100000272	verbum misit deus filiis israel, annuntians pacem per iesum christum (hic est omnium dominus).	2020-04-20	Actus_Apostolorum
1100000273	vos scitis quod factum est verbum per universam iudaeam: incipiens enim a galilaea post baptismum quod praedicavit ioannes,iesum a nazareth: quomodo unxit eum deus spiritu sancto, et virtute, qui pertransiit benefaciendo, et sanando omnes oppressos a diabolo, quoniam deus erat cum illo.	2020-04-20	Actus_Apostolorum
1100000274	et nos testes sumus omnium quae fecit in regione iudaeorum, et ierusalem, quem occiderunt suspendentes in ligno.	2020-04-20	Actus_Apostolorum
1100000275	hunc deus suscitavit tertia die, et dedit eum manifestum fieri,non omni populo, sed testibus praeordinatis a deo: nobis, qui manducavimus et bibimus cum illo postquam resurrexit a mortuis.	2020-04-20	Actus_Apostolorum
1100000276	et praecepit nobis praedicare populo, et testificari, quia ipse est qui constitutus est a deo iudex vivorum et mortuorum.	2020-04-20	Actus_Apostolorum
1100000277	huic omnes prophetae testimonium perhibent remissionem peccatorum accipere per nomen eius omnes qui credunt in eum.	2020-04-20	Actus_Apostolorum
1100000278	adhuc loquente petro verba haec, cecidit spiritus sanctus super omnes qui audiebant verbum.	2020-04-20	Actus_Apostolorum
1100000279	et obstupuerunt ex circumcisione fideles qui venerant cum petro, quia et in nationes gratia spiritus sancti effusa est.	2020-04-20	Actus_Apostolorum
1100000280	audiebant enim illos loquentes linguis, et magnificantes deum.	2020-04-20	Actus_Apostolorum
1100000281	tunc respondit petrus: numquid aquam quis prohibere potest ut non baptizentur hi qui spiritum sanctum acceperunt sicut et nos? et iussit eos baptizari in nomine domini iesu christi.  tunc rogaverunt eum ut maneret apud eos aliquot diebus.	2020-04-20	Actus_Apostolorum
1100000282	caput 11 audierunt autem apostoli et fratres qui erant in iudaea, quoniam et gentes receperunt verbum dei.	2020-04-20	Actus_Apostolorum
1100000283	cum autem ascendisset petrus ierosolymam, disceptabant adversus illum qui erant ex circumcisione,dicentes: quare introisti ad viros praeputium habentes, et manducasti cum illis? incipiens autem petrus exponebat illis ordinem, dicens:ego eram in civitate ioppe orans, et vidi in excessu mentis visionem, descendens vas quoddam velut linteum magnum quatuor initiis summitti de caelo, et venit usque ad me.	2020-04-20	Actus_Apostolorum
1100000284	in quod intuens considerabam, et vidi quadrupedia terrae, et bestias, et reptilia, et volatilia caeli.	2020-04-20	Actus_Apostolorum
1100000285	audivi autem et vocem dicentem mihi: surge, petre: occide, et manduca.	2020-04-20	Actus_Apostolorum
1100000286	dixi autem: nequaquam domine: quia commune aut immundum numquam introivit in os meum.	2020-04-20	Actus_Apostolorum
1100000287	respondit autem vox secundo de caelo: quae deus mundavit, tu ne commune dixeris.	2020-04-20	Actus_Apostolorum
1100000288	hoc autem factum est per ter: et recepta sunt omnia rursum in caelum.	2020-04-20	Actus_Apostolorum
1100000289	et ecce viri tres confestim astiterunt in domo in qua eram, missi a caesarea ad me.	2020-04-20	Actus_Apostolorum
1100000290	dixit autem spiritus mihi ut irem cum illis, nihil haesitans.  venerunt autem mecum et sex fratres isti, et ingressi sumus in domum viri.	2020-04-20	Actus_Apostolorum
1100000291	narravit autem nobis quomodo vidisset angelum in domo sua, stantem et dicentem sibi: mitte in ioppen, et accersi simonem qui cognominatur petrus,qui loquetur tibi verba in quibus salvus eris tu, et universa domus tua.	2020-04-20	Actus_Apostolorum
1100000292	cum autem coepissem loqui, cecidit spiritus sanctus super eos, sicut et in nos in initio.	2020-04-20	Actus_Apostolorum
1100000293	recordatus sum autem verbi domini, sicut dicebat: ioannes quidem baptizavit aqua, vos autem baptizabimini spiritu sancto.	2020-04-20	Actus_Apostolorum
1100000294	si ergo eamdem gratiam dedit illis deus, sicut et nobis qui credidimus in dominum iesum christum: ego quis eram, qui possem prohibere deum? his auditis, tacuerunt: et glorificaverunt deum, dicentes: ergo et gentibus poenitentiam dedit deus ad vitam.	2020-04-20	Actus_Apostolorum
1100000295	et illi quidem qui dispersi fuerant a tribulatione quae facta fuerat sub stephano, perambulaverunt usque phoenicen, et cyprum, et antiochiam, nemini loquentes verbum, nisi solis iudaeis.	2020-04-20	Actus_Apostolorum
1100000296	erant autem quidam ex eis viri cyprii et cyrenaei, qui cum introissent antiochiam, loquebantur et ad graecos, annuntiantes dominum iesum.	2020-04-20	Actus_Apostolorum
1100000297	et erat manus domini cum eis: multusque numerus credentium conversus est ad dominum.	2020-04-20	Actus_Apostolorum
1100000298	pervenit autem sermo ad aures ecclesiae quae erat ierosolymis super istis: et miserunt barnabam usque ad antiochiam.	2020-04-20	Actus_Apostolorum
1100000299	qui cum pervenisset, et vidisset gratiam dei, gavisus est: et hortabatur omnes in proposito cordis permanere in domino:quia erat vir bonus, et plenus spiritu sancto, et fide.  et apposita est multa turba domino.	2020-04-20	Actus_Apostolorum
1100000300	profectus est autem barnabas tarsum, ut quaereret saulum: quem cum invenisset, perduxit antiochiam.	2020-04-20	Actus_Apostolorum
1100000301	et annum totum conversati sunt ibi in ecclesia: et docuerunt turbam multam, ita ut cognominarentur primum antiochiae discipuli, christiani.	2020-04-20	Actus_Apostolorum
1100000302	in his autem diebus supervenerunt ab ierosolymis prophetae antiochiam:et surgens unus ex eis nomine agabus, significabat per spiritum famem magnam futuram in universo orbe terrarum, quae facta est sub claudio.	2020-04-20	Actus_Apostolorum
1100000303	discipuli autem, prout quis habebat, proposuerunt singuli in ministerium mittere habitantibus in iudaea fratribus:quod et fecerunt, mittentes ad seniores per manus barnabae et sauli.	2020-04-20	Actus_Apostolorum
1100000304	caput 12 eodem autem tempore misit herodes rex manus, ut affligeret quosdam de ecclesia.	2020-04-20	Actus_Apostolorum
1100000305	occidit autem iacobum fratrem ioannis gladio.	2020-04-20	Actus_Apostolorum
1100000306	videns autem quia placeret iudaeis, apposuit ut apprehenderet et petrum.  erant autem dies azymorum.	2020-04-20	Actus_Apostolorum
1100000307	quem cum apprehendisset, misit in carcerem, tradens quatuor quaternionibus militum custodiendum, volens post pascha producere eum populo.	2020-04-20	Actus_Apostolorum
1100000308	et petrus quidem servabatur in carcere.  oratio autem fiebat sine intermissione ab ecclesia ad deum pro eo.	2020-04-20	Actus_Apostolorum
1100000309	cum autem producturus eum esset herodes, in ipsa nocte erat petrus dormiens inter duos milites, vinctus catenis duabus: et custodes ante ostium custodiebant carcerem.	2020-04-20	Actus_Apostolorum
1100000310	et ecce angelus domini astitit, et lumen refulsit in habitaculo: percussoque latere petri, excitavit eum, dicens: surge velociter.  et ceciderunt catenae de manibus eius.	2020-04-20	Actus_Apostolorum
1100000311	dixit autem angelus ad eum: praecingere, et calcea te caligas tuas.  et fecit sic.  et dixit illi: circumda tibi vestimentum tuum, et sequere me.	2020-04-20	Actus_Apostolorum
1100000312	et exiens sequebatur eum, et nesciebat quia verum est, quod fiebat per angelum: existimabat autem se visum videre.	2020-04-20	Actus_Apostolorum
1100000313	transeuntes autem primam et secundam custodiam, venerunt ad portam ferream, quae ducit ad civitatem: quae ultro aperta est eis.  et exeuntes processerunt vicum unum: et continuo discessit angelus ab eo.	2020-04-20	Actus_Apostolorum
1100000314	et petrus ad se reversus, dixit: nunc scio vere quia misit dominus angelum suum, et eripuit me de manu herodis, et de omni exspectatione plebis iudaeorum.	2020-04-20	Actus_Apostolorum
1100000315	consideransque venit ad domum mariae matris ioannis, qui cognominatus est marcus, ubi erant multi congregati, et orantes.	2020-04-20	Actus_Apostolorum
1100000316	pulsante autem eo ostium ianuae, processit puella ad audiendum, nomine rhode.	2020-04-20	Actus_Apostolorum
1100000317	et ut cognovit vocem petri, prae gaudio non aperuit ianuam, sed intro currens nuntiavit stare petrum ante ianuam.	2020-04-20	Actus_Apostolorum
1100000318	at illi dixerunt ad eam: insanis.  illa autem affirmabat sic se habere.  illi autem dicebant: angelus eius est.	2020-04-20	Actus_Apostolorum
1100000319	petrus autem perseverabat pulsans.  cum autem aperuissent, viderunt eum, et obstupuerunt.	2020-04-20	Actus_Apostolorum
1100000320	annuens autem eis manu ut tacerent, narravit quomodo dominus eduxisset eum de carcere, dixitque: nuntiate iacobo et fratribus haec.  et egressus abiit in alium locum.	2020-04-20	Actus_Apostolorum
1100000321	facta autem die, erat non parva turbatio inter milites, quidnam factum esset de petro.	2020-04-20	Actus_Apostolorum
1100000322	herodes autem cum requisisset eum et non invenisset, inquisitione facta de custodibus, iussit eos duci: descendensque a iudaea in caesaream, ibi commoratus est.	2020-04-20	Actus_Apostolorum
1100000323	erat autem iratus tyriis et sidoniis.  at illi unanimes venerunt ad eum, et persuaso blasto, qui erat super cubiculum regis, postulabant pacem, eo quod alerentur regiones eorum ab illo.	2020-04-20	Actus_Apostolorum
1100000324	statuto autem die herodes vestitus veste regia sedit pro tribunali, et concionabatur ad eos.	2020-04-20	Actus_Apostolorum
1100000325	populus autem acclamabat: dei voces, et non hominis.	2020-04-20	Actus_Apostolorum
1100000326	confestim autem percussit eum angelus domini, eo quod non dedisset honorem deo: et consumptus a vermibus, expiravit.	2020-04-20	Actus_Apostolorum
1100000327	verbum autem domini crescebat, et multiplicabatur.	2020-04-20	Actus_Apostolorum
1100000328	barnabas autem et saulus reversi sunt ab ierosolymis expleto ministerio assumpto ioanne, qui cognominatus est marcus.	2020-04-20	Actus_Apostolorum
1100000329	caput 13 erant autem in ecclesia quae erat antiochiae, prophetae et doctores, in quibus barnabas, et simon qui vocabatur niger, et lucius cyrenensis, et manahen, qui erat herodis tetrarchae collactaneus, et saulus.	2020-04-20	Actus_Apostolorum
1100000330	ministrantibus autem illis domino, et ieiunantibus, dixit illis spiritus sanctus: segregate mihi saulum et barnabam in opus ad quod assumpsi eos.	2020-04-20	Actus_Apostolorum
1100000331	tunc ieiunantes et orantes, imponentesque eis manus, dimiserunt illos.	2020-04-20	Actus_Apostolorum
1100000332	et ipsi quidem missi a spiritu sancto abierunt seleuciam: et inde navigaverunt cyprum.	2020-04-20	Actus_Apostolorum
1100000333	et cum venissent salaminam, praedicabant verbum dei in synagogis iudaeorum.  habebant autem et ioannem in ministerio.	2020-04-20	Actus_Apostolorum
1100000334	et cum perambulassent universam insulam usque paphum, invenerunt quemdam virum magum pseudoprophetam, iudaeum, cui nomen erat bariesu,qui erat cum proconsule sergio paulo viro prudente.  hic, accersitis barnaba et saulo, desiderabat audire verbum dei.	2020-04-20	Actus_Apostolorum
1100000335	resistebat autem illis elymas magus (sic enim interpretatur nomen eius), quaerens avertere proconsulem a fide.	2020-04-20	Actus_Apostolorum
1100000336	saulus autem, qui et paulus, repletus spiritu sancto, intuens in eum,dixit: o plene omni dolo et omni fallacia, fili diaboli, inimice omnis iustitiae, non desinis subvertere vias domini rectas.	2020-04-20	Actus_Apostolorum
1100000337	et nunc ecce manus domini super te, et eris caecus, non videns solem usque ad tempus.  et confestim cecidit in eum caligo et tenebrae: et circuiens quaerebat qui ei manum daret.	2020-04-20	Actus_Apostolorum
1100000338	tunc proconsul cum vidisset factum, credidit admirans super doctrina domini.	2020-04-20	Actus_Apostolorum
1100000339	et cum a papho navigassent paulus et qui cum eo erant, venerunt pergen pamphyliae.  ioannes autem discedens ab eis, reversus est ierosolymam.	2020-04-20	Actus_Apostolorum
1100000340	illi vero pertranseuntes pergen, venerunt antiochiam pisidiae: et ingressi synagogam die sabbatorum, sederunt.	2020-04-20	Actus_Apostolorum
1100000341	post lectionem autem legis et prophetarum, miserunt principes synagogae ad eos, dicentes: viri fratres, si quis est in vobis sermo exhortationis ad plebem, dicite.	2020-04-20	Actus_Apostolorum
1100000342	surgens autem paulus, et manu silentium indicens, ait: viri israelitae, et qui timetis deum, audite:deus plebis israel elegit patres nostros, et plebem exaltavit cum essent incolae in terra aegypti, et in brachio excelso eduxit eos ex ea,et per quadraginta annorum tempus mores eorum sustinuit in deserto.	2020-04-20	Actus_Apostolorum
1100000343	et destruens gentes septem in terra chanaan, sorte distribuit eis terram eorum,quasi post quadringentos et quinquaginta annos: et post haec dedit iudices, usque ad samuel prophetam.	2020-04-20	Actus_Apostolorum
1100000344	et exinde postulaverunt regem: et dedit illis deus saul filium cis, virum de tribu beniamin, annis quadraginta:et amoto illo, suscitavit illis david regem: cui testimonium perhibens, dixit: inveni david filium iesse, virum secundum cor meum, qui faciet omnes voluntates meas.	2020-04-20	Actus_Apostolorum
1100000345	huius deus ex semine secundum promissionem eduxit israel salvatorem iesum,praedicante ioanne ante faciem adventus eius baptismum poenitentiae omni populo israel.	2020-04-20	Actus_Apostolorum
1100000346	cum impleret autem ioannes cursum suum, dicebat: quem me arbitramini esse, non sum ego: sed ecce venit post me, cuius non sum dignus calceamenta pedum solvere.	2020-04-20	Actus_Apostolorum
1100000347	viri fratres, filii generis abraham, et qui in vobis timent deum, vobis verbum salutis huius missum est.	2020-04-20	Actus_Apostolorum
1100000348	qui enim habitabant ierusalem, et principes eius hunc ignorantes, et voces prophetarum quae per omne sabbatum leguntur, iudicantes impleverunt,et nullam causam mortis invenientes in eo, petierunt a pilato ut interficerent eum.	2020-04-20	Actus_Apostolorum
1100000349	cumque consummassent omnia quae de eo scripta erant, deponentes eum de ligno, posuerunt eum in monumento.	2020-04-20	Actus_Apostolorum
1100000350	deus vero suscitavit eum a mortuis tertia die: qui visus est per dies multos hisqui simul ascenderant cum eo de galilaea in ierusalem: qui usque nunc sunt testes eius ad plebem.	2020-04-20	Actus_Apostolorum
1100000351	et nos vobis annuntiamus eam, quae ad patres nostros repromissio facta est:quoniam hanc deus adimplevit filiis nostris resuscitans iesum, sicut et in psalmo secundo scriptum est: filius meus es tu, ego hodie genui te.	2020-04-20	Actus_Apostolorum
1100000352	quod autem suscitavit eum a mortuis, amplius iam non reversurum in corruptionem, ita dixit: quia dabo vobis sancta david fidelia.	2020-04-20	Actus_Apostolorum
1100000353	ideoque et alias dicit: non dabis sanctum tuum videre corruptionem.	2020-04-20	Actus_Apostolorum
1100000354	david enim in sua generatione cum administrasset, voluntati dei dormivit: et appositus est ad patres suos, et vidit corruptionem.	2020-04-20	Actus_Apostolorum
1100000355	quem vero deus suscitavit a mortuis, non vidit corruptionem.	2020-04-20	Actus_Apostolorum
1100000356	notum igitur sit vobis, viri fratres, quia per hunc vobis remissio peccatorum annuntiatur, et ab omnibus quibus non potuistis in lege moysi iustificari,in hoc omnis qui credit, iustificatur.	2020-04-20	Actus_Apostolorum
1100000357	videte ergo ne superveniat vobis quod dictum est in prophetis: videte contemptores, et admiramini, et disperdimini: quia opus operor ego in diebus vestris, opus quod non credetis, si quis enarraverit vobis.	2020-04-20	Actus_Apostolorum
1100000358	exeuntibus autem illis rogabant ut sequenti sabbato loquerentur sibi verba haec.	2020-04-20	Actus_Apostolorum
1100000359	cumque dimissa esset synagoga, secuti sunt multi iudaeorum, et colentium advenarum, paulum et barnabam: qui loquentes suadebant eis ut permanerent in gratia dei.	2020-04-20	Actus_Apostolorum
1100000360	sequenti vero sabbato pene universa civitas convenit audire verbum dei.	2020-04-20	Actus_Apostolorum
1100000361	videntes autem turbas iudaei, repleti sunt zelo, et contradicebant his quae a paulo dicebantur, blasphemantes.	2020-04-20	Actus_Apostolorum
1100000362	tunc constanter paulus et barnabas dixerunt: vobis oportebat primum loqui verbum dei: sed quoniam repellitis illud, et indignos vos iudicatis aeternae vitae, ecce convertimur ad gentes.	2020-04-20	Actus_Apostolorum
1100000363	sic enim praecepit nobis dominus: posui te in lucem gentium, ut sis in salutem usque ad extremum terrae.	2020-04-20	Actus_Apostolorum
1100000364	audientes autem gentes, gavisae sunt, et glorificabant verbum domini: et crediderunt quotquot erant praeordinati ad vitam aeternam.	2020-04-20	Actus_Apostolorum
1100000365	disseminabatur autem verbum domini per universam regionem.	2020-04-20	Actus_Apostolorum
1100000366	iudaei autem concitaverunt mulieres religiosas et honestas, et primos civitatis, et excitaverunt persecutionem in paulum et barnabam: et eiecerunt eos de finibus suis.	2020-04-20	Actus_Apostolorum
1100000367	at illi excusso pulvere pedum in eos, venerunt iconium.	2020-04-20	Actus_Apostolorum
1100000368	discipuli quoque replebantur gaudio, et spiritu sancto.	2020-04-20	Actus_Apostolorum
1100000369	caput 14 factum est autem iconii, ut simul introirent in synagogam iudaeorum, et loquerentur, ita ut crederet iudaeorum et graecorum copiosa multitudo.	2020-04-20	Actus_Apostolorum
1100000370	qui vero increduli fuerunt iudaei, suscitaverunt et ad iracundiam concitaverunt animas gentium adversus fratres.	2020-04-20	Actus_Apostolorum
1100000371	multo igitur tempore demorati sunt, fiducialiter agentes in domino, testimonium perhibente verbo gratiae suae, dante signa et prodigia fieri per manus eorum.	2020-04-20	Actus_Apostolorum
1100000372	divisa est autem multitudo civitatis: et quidam quidem erant cum iudaeis, quidam vero cum apostolis.	2020-04-20	Actus_Apostolorum
1100000373	cum autem factus esset impetus gentilium et iudaeorum cum principibus suis, ut contumeliis afficerent, et lapidarent eos,intelligentes confugerunt ad civitates lycaoniae lystram et derben, et universam in circuitu regionem, et ibi evangelizantes erant.	2020-04-20	Actus_Apostolorum
1100000374	et quidam vir lystris infirmus pedibus sedebat, claudus ex utero matris suae, qui numquam ambulaverat.	2020-04-20	Actus_Apostolorum
1100000375	hic audivit paulum loquentem.  qui intuitus eum, et videns quia fidem haberet ut salvus fieret,dixit magna voce: surge super pedes tuos rectus.  et exilivit, et ambulabat.	2020-04-20	Actus_Apostolorum
1100000376	turbae autem cum vidissent quod fecerat paulus, levaverunt vocem suam lycaonice, dicentes: dii similes facti hominibus descenderunt ad nos.	2020-04-20	Actus_Apostolorum
1100000377	et vocabant barnabam iovem, paulum vero mercurium: quoniam ipse erat dux verbi.	2020-04-20	Actus_Apostolorum
1100000378	sacerdos quoque iovis, qui erat ante civitatem, tauros et coronas ante ianuas afferens, cum populis volebat sacrificare.	2020-04-20	Actus_Apostolorum
1100000379	quod ubi audierunt apostoli, barnabas et paulus, conscissis tunicis suis exilierunt in turbas, clamanteset dicentes: viri, quid haec facitis?  et nos mortales sumus, similes vobis homines, annuntiantes vobis ab his vanis converti ad deum vivum, qui fecit caelum, et terram, et mare, et omnia quae in eis sunt:qui in praeteritis generationibus dimisit omnes gentes ingredi vias suas.	2020-04-20	Actus_Apostolorum
1100000380	et quidem non sine testimonio semetipsum reliquit benefaciens de caelo, dans pluvias et tempora fructifera, implens cibo et laetitia corda nostra.	2020-04-20	Actus_Apostolorum
1100000381	et haec dicentes, vix sedaverunt turbas ne sibi immolarent.	2020-04-20	Actus_Apostolorum
1100000382	supervenerunt autem quidam ab antiochia et iconio iudaei: et persuasis turbis, lapidantesque paulum, traxerunt extra civitatem, existimantes eum mortuum esse.	2020-04-20	Actus_Apostolorum
1100000383	circumdantibus autem eum discipulis, surgens intravit civitatem, et postera die profectus est cum barnaba in derben.	2020-04-20	Actus_Apostolorum
1100000384	cumque evangelizassent civitati illi, et docuissent multos, reversi sunt lystram, et iconium, et antiochiam,confirmantes animas discipulorum, exhortantesque ut permanerent in fide: et quoniam per multas tribulationes oportet nos intrare in regnum dei.	2020-04-20	Actus_Apostolorum
1100000385	et cum constituissent illis per singulas ecclesias presbyteros, et orassent cum ieiunationibus, commendaverunt eos domino, in quem crediderunt.	2020-04-20	Actus_Apostolorum
1100000386	transeuntesque pisidiam, venerunt in pamphyliam,et loquentes verbum domini in perge, descenderunt in attaliam:et inde navigaverunt antiochiam, unde erant traditi gratiae dei in opus quod compleverunt.	2020-04-20	Actus_Apostolorum
1100000387	cum autem venissent, et congregassent ecclesiam, retulerunt quanta fecisset deus cum illis, et quia aperuisset gentibus ostium fidei.	2020-04-20	Actus_Apostolorum
1100000388	morati sunt autem tempus non modicum cum discipulis.	2020-04-20	Actus_Apostolorum
1100000389	caput 15 et quidam descendentes de iudaea docebant fratres: quia nisi circumcidamini secundum morem moysi, non potestis salvari.	2020-04-20	Actus_Apostolorum
1100000390	facta ergo seditione non minima paulo et barnabae adversus illos, statuerunt ut ascenderent paulus et barnabas, et quidam alii ex aliis ad apostolos et presbyteros in ierusalem super hac quaestione.	2020-04-20	Actus_Apostolorum
1100000391	illi ergo deducti ab ecclesia pertransibant phoenicen et samariam, narrantes conversionem gentium: et faciebant gaudium magnum omnibus fratribus.	2020-04-20	Actus_Apostolorum
1100000392	cum autem venissent ierosolymam, suscepti sunt ab ecclesia, et ab apostolis et senioribus, annuntiantes quanta deus fecisset cum illis.	2020-04-20	Actus_Apostolorum
1100000393	surrexerunt autem quidam de haeresi pharisaeorum, qui crediderunt, dicentes quia oportet circumcidi eos, praecipere quoque servare legem moysi.	2020-04-20	Actus_Apostolorum
1100000394	conveneruntque apostoli et seniores videre de verbo hoc.	2020-04-20	Actus_Apostolorum
1100000395	cum autem magna conquisitio fieret, surgens petrus dixit ad eos: viri fratres, vos scitis quoniam ab antiquis diebus deus in nobis elegit, per os meum audire gentes verbum evangelii et credere.	2020-04-20	Actus_Apostolorum
1100000396	et qui novit corda deus, testimonium perhibuit, dans illis spiritum sanctum, sicut et nobis,et nihil discrevit inter nos et illos, fide purificans corda eorum.	2020-04-20	Actus_Apostolorum
1100000397	nunc ergo quid tentatis deum, imponere iugum super cervices discipulorum quod neque patres nostri, neque nos portare potuimus? sed per gratiam domini iesu christi credimus salvari, quemadmodum et illi.	2020-04-20	Actus_Apostolorum
1100000398	tacuit autem omnis multitudo: et audiebant barnabam et paulum narrantes quanta deus fecisset signa et prodigia in gentibus per eos.	2020-04-20	Actus_Apostolorum
1100000399	et postquam tacuerunt, respondit iacobus, dicens: viri fratres, audite me.	2020-04-20	Actus_Apostolorum
1100000400	simon narravit quemadmodum primum deus visitavit sumere ex gentibus populum nomini suo.	2020-04-20	Actus_Apostolorum
1100000401	et huic concordant verba prophetarum: sicut scriptum est: post haec revertar, et reaedificabo tabernaculum david quod decidit: et diruta eius reaedificabo, et erigam illud: ut requirant ceteri hominum dominum, et omnes gentes super quas invocatum est nomen meum, dicit dominus faciens haec.	2020-04-20	Actus_Apostolorum
1100000402	notum a saeculo est domino opus suum.	2020-04-20	Actus_Apostolorum
1100000403	propter quod ego iudico non inquietari eos qui ex gentibus convertuntur ad deum,sed scribere ad eos ut abstineant se a contaminationibus simulacrorum, et fornicatione, et suffocatis, et sanguine.	2020-04-20	Actus_Apostolorum
1100000404	moyses enim a temporibus antiquis habet in singulis civitatibus qui eum praedicent in synagogis, ubi per omne sabbatum legitur.	2020-04-20	Actus_Apostolorum
1100000405	tunc placuit apostolis et senioribus cum omni ecclesia eligere viros ex eis, et mittere antiochiam cum paulo et barnaba: iudam, qui cognominabatur barsabas, et silam, viros primos in fratribus:scribentes per manus eorum: apostoli et seniores fratres, his qui sunt antiochiae, et syriae, et ciliciae, fratribus ex gentibus, salutem.	2020-04-20	Actus_Apostolorum
1100000406	quoniam audivimus quia quidam ex nobis exeuntes, turbaverunt vos verbis, evertentes animas vestras, quibus non mandavimus,placuit nobis collectis in unum eligere viros, et mittere ad vos cum carissimis nostris barnaba et paulo,hominibus qui tradiderunt animas suas pro nomine domini nostri iesu christi.	2020-04-20	Actus_Apostolorum
1100000407	misimus ergo iudam et silam, qui et ipsi vobis verbis referent eadem.	2020-04-20	Actus_Apostolorum
1100000408	visum est enim spiritui sancto et nobis nihil ultra imponere vobis oneris quam haec necessaria:ut abstineatis vos ab immolatis simulacrorum, et sanguine, et suffocato, et fornicatione: a quibus custodientes vos, bene agetis.  valete.	2020-04-20	Actus_Apostolorum
1100000409	illi ergo dimissi, descenderunt antiochiam: et congregata multitudine tradiderunt epistolam.	2020-04-20	Actus_Apostolorum
1100000410	quam cum legissent, gavisi sunt super consolatione.	2020-04-20	Actus_Apostolorum
1100000411	iudas autem et silas, et ipsi cum essent prophetae, verbo plurimo consolati sunt fratres, et confirmaverunt.	2020-04-20	Actus_Apostolorum
1100000412	facto autem ibi aliquanto tempore, dimissi sunt cum pace a fratribus ad eos qui miserant illos.	2020-04-20	Actus_Apostolorum
1100000413	visum est autem silae ibi remanere: iudas autem solus abiit ierusalem.	2020-04-20	Actus_Apostolorum
1100000414	paulus autem et barnabas demorabantur antiochiae, docentes et evangelizantes cum aliis pluribus verbum domini.	2020-04-20	Actus_Apostolorum
1100000415	post aliquot autem dies, dixit ad barnabam paulus: revertentes visitemus fratres per universas civitates in quibus praedicavimus verbum domini, quomodo se habeant.	2020-04-20	Actus_Apostolorum
1100000416	barnabas autem volebat secum assumere et ioannem, qui cognominabatur marcus.	2020-04-20	Actus_Apostolorum
1100000417	paulus autem rogabat eum (ut qui discessisset ab eis de pamphylia, et non isset cum eis in opus) non debere recipi.	2020-04-20	Actus_Apostolorum
1100000418	facta est autem dissensio, ita ut discederent ab invicem, et barnabas quidem, assumpto marco, navigaret cyprum.	2020-04-20	Actus_Apostolorum
1100000419	paulus vero, electo sila, profectus est, traditus gratiae dei a fratribus.	2020-04-20	Actus_Apostolorum
1100000420	perambulabat autem syriam et ciliciam, confirmans ecclesias: praecipiens custodire praecepta apostolorum et seniorum.	2020-04-20	Actus_Apostolorum
1100000421	caput 16 pervenit autem derben et lystram.  et ecce discipulus quidam erat ibi nomine timotheus, filius mulieris iudaeae fidelis, patre gentili.	2020-04-20	Actus_Apostolorum
1100000422	huic testimonium bonum reddebant qui in lystris erant et iconio fratres.	2020-04-20	Actus_Apostolorum
1100000423	hunc voluit paulus secum proficisci: et assumens circumcidit eum propter iudaeos qui erant in illis locis.  sciebant enim omnes quod pater eius erat gentilis.	2020-04-20	Actus_Apostolorum
1100000424	cum autem pertransirent civitates, tradebant eis custodiri dogmata quae erant decreta ab apostolis et senioribus qui erant ierosolymis.	2020-04-20	Actus_Apostolorum
1100000425	et ecclesiae quidem confirmabantur fide, et abundabunt numero quotidie.	2020-04-20	Actus_Apostolorum
1100000426	transeuntes autem phrygiam et galatiae regionem, vetati sunt a spiritu sancto loqui verbum dei in asia.	2020-04-20	Actus_Apostolorum
1100000427	cum venissent autem in mysiam, tentabant ire in bithyniam: et non permisit eos spiritus iesu.	2020-04-20	Actus_Apostolorum
1100000428	cum autem pertransissent mysiam, descenderunt troadem:et visio per noctem paulo ostensa est: vir macedo quidam erat stans et deprecans eum, et dicens: transiens in macedoniam, adiuva nos.	2020-04-20	Actus_Apostolorum
1100000429	ut autem visum vidit, statim quaesivimus proficisci in macedoniam, certi facti quod vocasset nos deus evangelizare eis.	2020-04-20	Actus_Apostolorum
1100000430	navigantes autem a troade, recto cursu venimus samothraciam, et sequenti die neapolim:et inde philippos, quae est prima partis macedoniae civitas, colonia.  eramus autem in hac urbe diebus aliquot, conferentes.	2020-04-20	Actus_Apostolorum
1100000431	die autem sabbatorum egressi sumus foras portam iuxta flumen, ubi videbatur oratio esse: et sedentes loquebamur mulieribus quae convenerant.	2020-04-20	Actus_Apostolorum
1100000432	et quaedam mulier nomine lydia, purpuraria civitatis thyatirenorum, colens deum, audivit: cuius dominus aperuit cor intendere his quae dicebantur a paulo.	2020-04-20	Actus_Apostolorum
1100000433	cum autem baptizata esset, et domus eius, deprecata est, dicens: si iudicastis me fidelem domino esse, introite in domum meam, et manete.  et coegit nos.	2020-04-20	Actus_Apostolorum
1100000434	factum est autem euntibus nobis ad orationem, puellam quamdam habentem spiritum pythonem obviare nobis, quae quaestum magnum praestabat dominis suis divinando.	2020-04-20	Actus_Apostolorum
1100000435	haec subsecuta paulum et nos, clamabat dicens: isti homines servi dei excelsi sunt, qui annuntiant vobis viam salutis.	2020-04-20	Actus_Apostolorum
1100000436	hoc autem faciebat multis diebus.  dolens autem paulus, et conversus, spiritui dixit: praecipio tibi in nomine iesu christi exire ab ea.  et exiit eadem hora.	2020-04-20	Actus_Apostolorum
1100000437	videntes autem domini eius quia exivit spes quaestus eorum, apprehendentes paulum et silam, perduxerunt in forum ad principes:et offerentes eos magistratibus, dixerunt: hi homines conturbant civitatem nostram, cum sint iudaei:et annuntiant morem quem non licet nobis suscipere neque facere, cum simus romani.	2020-04-20	Actus_Apostolorum
1100000438	et cucurrit plebs adversus eos: et magistratus, scissis tunicis eorum, iusserunt eos virgis caedi.	2020-04-20	Actus_Apostolorum
1100000439	et cum multas plagas eis imposuissent, miserunt eos in carcerem, praecipientes custodi ut diligenter custodiret eos.	2020-04-20	Actus_Apostolorum
1100000440	qui cum tale praeceptum accepisset, misit eos in interiorem carcerem, et pedes eorum strinxit ligno.	2020-04-20	Actus_Apostolorum
1100000441	media autem nocte paulus et silas orantes, laudabant deum: et audiebant eos qui in custodia erant.	2020-04-20	Actus_Apostolorum
1100000442	subito vero terraemotus factus est magnus, ita ut moverentur fundamenta carceris.  et statim aperta sunt omnia ostia: et universorum vincula soluta sunt.	2020-04-20	Actus_Apostolorum
1100000443	expergefactus autem custos carceris, et videns ianuas apertas carceris, evaginato gladio volebat se interficere, aestimans fugisse vinctos.	2020-04-20	Actus_Apostolorum
1100000444	clamavit autem paulus voce magna, dicens: nihil tibi mali feceris: universi enim hic sumus.	2020-04-20	Actus_Apostolorum
1100000445	petitoque lumine, introgressus est: et tremefactus procidit paulo et silae ad pedes:et producens eos foras, ait: domini, quid me oportet facere, ut salvus fiam? at illi dixerunt: crede in dominum iesum, et salvus eris tu, et domus tua.	2020-04-20	Actus_Apostolorum
1100000446	et locuti sunt ei verbum domini cum omnibus qui erant in domo eius.	2020-04-20	Actus_Apostolorum
1100000447	et tollens eos in illa hora noctis, lavit plagas eorum: et baptizatus est ipse, et omnis domus eius continuo.	2020-04-20	Actus_Apostolorum
1100000448	cumque perduxisset eos in domum suam, apposuit eis mensam, et laetatus est cum omni domo sua credens deo.	2020-04-20	Actus_Apostolorum
1100000449	et cum dies factus esset, miserunt magistratus lictores, dicentes: dimitte homines illos.	2020-04-20	Actus_Apostolorum
1100000450	nuntiavit autem custos carceris verba haec paulo: quia miserunt magistratus ut dimittamini: nunc igitur exeuntes, ite in pace.	2020-04-20	Actus_Apostolorum
1100000451	paulus autem dixit eis: caesos nos publice, indemnatos homines romanos, miserunt in carcerem: et nunc occulte nos eiiciunt?  non ita: sed veniant,et ipsi nos eiiciant.  nuntiaverunt autem magistratibus lictores verba haec.  timueruntque audito quod romani essent:et venientes deprecati sunt eos, et educentes rogabant ut egrederentur de urbe.	2020-04-20	Actus_Apostolorum
1100000452	exeuntes autem de carcere, introierunt ad lydiam: et visis fratribus consolati sunt eos, et profecti sunt.	2020-04-20	Actus_Apostolorum
1100000453	caput 17 cum autem perambulassent amphipolim et apolloniam, venerunt thessalonicam, ubi erat synagoga iudaeorum.	2020-04-20	Actus_Apostolorum
1100000454	secundum consuetudinem autem paulus introivit ad eos, et per sabbata tria disserebat eis de scripturis,adaperiens et insinuans quia christum oportuit pati, et resurgere a mortuis: et quia hic est iesus christus, quem ego annuntio vobis.	2020-04-20	Actus_Apostolorum
1100000455	et quidam ex eis crediderunt et adiuncti sunt paulo et silae: et de colentibus gentilibusque multitudo magna, et mulieres nobiles non paucae.	2020-04-20	Actus_Apostolorum
1100000456	zelantes autem iudaei, assumentesque de vulgo viros quosdam malos, et turba facta, concitaverunt civitatem: et assistentes domui iasonis quaerebant eos producere in populum.	2020-04-20	Actus_Apostolorum
1100000457	et cum non invenissent eos, trahebant iasonem et quosdam fratres ad principes civitatis, clamantes: quoniam hi qui urbem concitant, et huc venerunt,quos suscepit iason, et hi omnes contra decreta caesaris faciunt, regem alium dicentes esse, iesum.	2020-04-20	Actus_Apostolorum
1100000458	concitaverunt autem plebem et principes civitatis audientes haec.	2020-04-20	Actus_Apostolorum
1100000459	et accepta satisfactione a iasone et a ceteris, dimiserunt eos.	2020-04-20	Actus_Apostolorum
1100000460	fratres vero confestim per noctem dimiserunt paulum et silam in beroeam.  qui cum venissent, in synagogam iudaeorum introierunt.	2020-04-20	Actus_Apostolorum
1100000461	hi autem erant nobiliores eorum qui sunt thessalonicae, qui susceperunt verbum cum omni aviditate, quotidie scrutantes scripturas, si haec ita se haberent.	2020-04-20	Actus_Apostolorum
1100000462	et multi quidem crediderunt ex eis, et mulierum gentilium honestarum, et viri non pauci.	2020-04-20	Actus_Apostolorum
1100000463	cum autem cognovissent in thessalonica iudaei quia et beroeae praedicatum est a paulo verbum dei, venerunt et illuc commoventes, et turbantes multitudinem.	2020-04-20	Actus_Apostolorum
1100000464	statimque tunc paulum dimiserunt fratres, ut iret usque ad mare: silas autem et timotheus remanserunt ibi.	2020-04-20	Actus_Apostolorum
1100000465	qui autem deducebant paulum, perduxerunt eum usque athenas, et accepto mandato ab eo ad silam et timotheum ut quam celeriter venirent ad illum, profecti sunt.	2020-04-20	Actus_Apostolorum
1100000466	paulus autem cum athenis eos exspectaret, incitabatur spiritus eius in ipso, videns idololatriae deditam civitatem.	2020-04-20	Actus_Apostolorum
1100000467	disputabat igitur in synagoga cum iudaeis et colentibus, et in foro, per omnes dies ad eos qui aderant.	2020-04-20	Actus_Apostolorum
1100000468	quidam autem epicurei et stoici philosophi disserebant cum eo, et quidam dicebant: quid vult seminiverbius hic dicere?  alii vero: novorum daemoniorum videtur annuntiator esse: quia iesum et resurrectionem annuntiabat eis.	2020-04-20	Actus_Apostolorum
1100000469	et apprehensum eum ad areopagum duxerunt, dicentes: possumus scire quae est haec nova, quae a te dicitur, doctrina? nova enim quaedam infers auribus nostris: volumus ergo scire quidnam velint haec esse.( athenienses autem omnes, et advenae hospites, ad nihil aliud vacabant nisi aut dicere aut audire aliquid novi.) stans autem paulus in medio areopagi, ait: viri athenienses, per omnia quasi superstitiosiores vos video.	2020-04-20	Actus_Apostolorum
1100000470	praeteriens enim, et videns simulacra vestra, inveni et aram in qua scriptum erat: ignoto deo.  quod ergo ignorantes colitis, hoc ego annuntio vobis.	2020-04-20	Actus_Apostolorum
1100000471	deus, qui fecit mundum, et omnia quae in eo sunt, hic caeli et terrae cum sit dominus, non in manufactis templis habitat,nec manibus humanis colitur indigens aliquo, cum ipse det omnibus vitam, et inspirationem, et omnia:fecitque ex uno omne genus hominum inhabitare super universam faciem terrae, definiens statuta tempora, et terminos habitationis eorum,quaerere deum si forte attrectent eum, aut inveniant, quamvis non longe sit ab unoquoque nostrum.	2020-04-20	Actus_Apostolorum
1100000472	in ipso enim vivimus, et movemur, et sumus: sicut et quidam vestrorum poetarum dixerunt: ipsius enim et genus sumus.	2020-04-20	Actus_Apostolorum
1100000473	genus ergo cum simus dei, non debemus aestimare auro, aut argento, aut lapidi, sculpturae artis, et cogitationis hominis, divinum esse simile.	2020-04-20	Actus_Apostolorum
1100000474	et tempora quidem huius ignorantiae despiciens deus, nunc annuntiat hominibus ut omnes ubique poenitentiam agant,eo quod statuit diem in quo iudicaturus est orbem in aequitate, in viro in quo statuit, fidem praebens omnibus, suscitans eum a mortuis.	2020-04-20	Actus_Apostolorum
1100000475	cum audissent autem resurrectionem mortuorum, quidam quidem irridebant, quidam vero dixerunt: audiemus te de hoc iterum.	2020-04-20	Actus_Apostolorum
1100000476	sic paulus exivit de medio eorum.	2020-04-20	Actus_Apostolorum
1100000477	quidam vero viri adhaerentes ei, crediderunt: in quibus et dionysius areopagita, et mulier nomine damaris, et alii cum eis.	2020-04-20	Actus_Apostolorum
1100000478	caput 18 post haec egressus ab athenis, venit corinthum:et inveniens quemdam iudaeum nomine aquilam, ponticum genere, qui nuper venerat ab italia, et priscillam uxorem eius (eo quod praecepisset claudius discedere omnes iudaeos a roma), accessit ad eos.	2020-04-20	Actus_Apostolorum
1100000479	et quia eiusdem erat artis, manebat apud eos, et operabatur. ( erant autem scenofactoriae artis.) et disputabat in synagoga per omne sabbatum, interponens nomen domini iesu: suadebatque iudaeis et graecis.	2020-04-20	Actus_Apostolorum
1100000480	cum venissent autem de macedonia silas et timotheus, instabat verbo paulus, testificans iudaeis esse christum iesum.	2020-04-20	Actus_Apostolorum
1100000481	contradicentibus autem eis, et blasphemantibus, excutiens vestimenta sua, dixit ad eos: sanguis vester super caput vestrum: mundus ego: ex hoc ad gentes vadam.	2020-04-20	Actus_Apostolorum
1100000482	et migrans inde, intravit in domum cuiusdam, nomine titi iusti, colentis deum, cuius domus erat coniuncta synagogae.	2020-04-20	Actus_Apostolorum
1100000483	crispus autem archisynagogus credidit domino cum omni domo sua: et multi corinthiorum audientes credebant, et baptizabantur.	2020-04-20	Actus_Apostolorum
1100000484	dixit autem dominus nocte per visionem paulo: noli timere, sed loquere, et ne taceas:propter quod ego sum tecum, et nemo apponetur tibi ut noceat te: quoniam populus est mihi multus in hac civitate.	2020-04-20	Actus_Apostolorum
1100000485	sedit autem ibi annum et sex menses, docens apud eos verbum dei.	2020-04-20	Actus_Apostolorum
1100000486	gallione autem proconsule achaiae, insurrexerunt uno animo iudaei in paulum, et adduxerunt eum ad tribunal,dicentes: quia contra legem hic persuadet hominibus colere deum.	2020-04-20	Actus_Apostolorum
1100000487	incipiente autem paulo aperire os, dixit gallio ad iudaeos: si quidem esset iniquum aliquid aut facinus pessimum, o viri iudaei, recte vos sustinerem.	2020-04-20	Actus_Apostolorum
1100000488	si vero quaestiones sunt de verbo, et nominibus, et lege vestra, vos ipsi videritis: iudex ego horum nolo esse.	2020-04-20	Actus_Apostolorum
1100000489	et minavit eos a tribunali.	2020-04-20	Actus_Apostolorum
1100000490	apprehendentes autem omnes sosthenem principem synagogae, percutiebant eum ante tribunal: et nihil eorum gallioni curae erat.	2020-04-20	Actus_Apostolorum
1100000491	paulus vero cum adhuc sustinuisset dies multos fratribus valefaciens, navigavit in syriam (et cum eo priscilla et aquila), qui sibi totonderat in cenchris caput: habebat enim votum.	2020-04-20	Actus_Apostolorum
1100000492	devenitque ephesum, et illos ibi reliquit.  ipse vero ingressus synagogam, disputabat cum iudaeis.	2020-04-20	Actus_Apostolorum
1100000493	rogantibus autem eis ut ampliori tempore maneret, non consensit,sed valefaciens, et dicens: iterum revertar ad vos, deo volente: profectus est ab epheso.	2020-04-20	Actus_Apostolorum
1100000494	et descendens caesaream, ascendit, et salutavit ecclesiam, et descendit antiochiam.	2020-04-20	Actus_Apostolorum
1100000495	et facto ibi aliquanto tempore profectus est, perambulans ex ordine galaticam regionem, et phrygiam, confirmans omnes discipulos.	2020-04-20	Actus_Apostolorum
1100000496	iudaeus autem quidam, apollo nomine, alexandrinus genere, vir eloquens, devenit ephesum, potens in scripturis.	2020-04-20	Actus_Apostolorum
1100000497	hic erat edoctus viam domini: et fervens spiritu loquebatur, et docebat diligenter ea quae sunt iesu, sciens tantum baptisma ioannis.	2020-04-20	Actus_Apostolorum
1100000498	hic ergo coepit fiducialiter agere in synagoga.  quem cum audissent priscilla et aquila, assumpserunt eum, et diligentius exposuerunt ei viam domini.	2020-04-20	Actus_Apostolorum
1100000499	cum autem vellet ire achaiam, exhortati fratres, scripserunt discipulis ut susciperent eum.  qui cum venisset, contulit multum his qui crediderant.	2020-04-20	Actus_Apostolorum
1100000500	vehementer enim iudaeos revincebat publice, ostendens per scripturas esse christum iesum.	2020-04-20	Actus_Apostolorum
1100000501	caput 19 factum est autem cum apollo esset corinthi, ut paulus peragratis superioribus partibus veniret ephesum, et inveniret quosdam discipulos:dixitque ad eos: si spiritum sanctum accepistis credentes?  at illi dixerunt ad eum: sed neque si spiritus sanctus est, audivimus.	2020-04-20	Actus_Apostolorum
1100000502	ille vero ait: in quo ergo baptizati estis?  qui dixerunt: in ioannis baptismate.	2020-04-20	Actus_Apostolorum
1100000503	dixit autem paulus: ioannes baptizavit baptismo poenitentiae populum, dicens in eum qui venturus esset post ipsum ut crederent, hoc est, in iesum.	2020-04-20	Actus_Apostolorum
1100000504	his auditis, baptizati sunt in nomine domini iesu.	2020-04-20	Actus_Apostolorum
1100000505	et cum imposuisset illis manus paulus, venit spiritus sanctus super eos, et loquebantur linguis, et prophetabant.	2020-04-20	Actus_Apostolorum
1100000506	erant autem omnes viri fere duodecim.	2020-04-20	Actus_Apostolorum
1100000507	introgressus autem synagogam, cum fiducia loquebatur per tres menses, disputans et suadens de regno dei.	2020-04-20	Actus_Apostolorum
1100000508	cum autem quidam indurarentur, et non crederent, maledicentes viam domini coram multitudine, discedens ab eis, segregavit discipulos, quotidie disputans in schola tyranni cuiusdam.	2020-04-20	Actus_Apostolorum
1100000509	hoc autem factum est per biennium, ita ut omnes qui habitabant in asia audirent verbum domini, iudaei atque gentiles.	2020-04-20	Actus_Apostolorum
1100000510	virtutesque non quaslibet faciebat deus per manum pauli,ita ut etiam super languidos deferrentur a corpore eius sudaria et semicinctia, et recedebant ab eis languores, et spiritus nequam egrediebantur.	2020-04-20	Actus_Apostolorum
1100000511	tentaverunt autem quidam et de circumeuntibus iudaeis exorcistis invocare super eos qui habebant spiritus malos nomen domini iesu, dicentes: adiuro vos per iesum, quem paulus praedicat.	2020-04-20	Actus_Apostolorum
1100000512	erant autem quidam iudaei, scevae principis sacerdotum septem filii, qui hoc faciebant.	2020-04-20	Actus_Apostolorum
1100000513	respondens autem spiritus nequam dixit eis: iesum novi, et paulum scio: vos autem qui estis? et insiliens in eos homo, in quo erat daemonium pessimum, et dominatus amborum, invaluit contra eos, ita ut nudi et vulnerati effugerent de domo illa.	2020-04-20	Actus_Apostolorum
1100000514	hoc autem notum factum est omnibus iudaeis, atque gentilibus qui habitabant ephesi: et cecidit timor super omnes illos, et magnificabatur nomen domini iesu.	2020-04-20	Actus_Apostolorum
1100000515	multique credentium veniebant, confitentes et annuntiantes actus suos.	2020-04-20	Actus_Apostolorum
1100000516	multi autem ex eis, qui fuerant curiosa sectati, contulerunt libros, et combusserunt coram omnibus: et computatis pretiis illorum, invenerunt pecuniam denariorum quinquaginta millium.	2020-04-20	Actus_Apostolorum
1100000517	ita fortiter crescebat verbum dei, et confirmabatur.	2020-04-20	Actus_Apostolorum
1100000518	his autem expletis, proposuit paulus in spiritu, transita macedonia et achaia, ire ierosolymam, dicens: quoniam postquam fuero ibi, oportet me et romam videre.	2020-04-20	Actus_Apostolorum
1100000519	mittens autem in macedoniam duos ex ministrantibus sibi, timotheum et erastum, ipse remansit ad tempus in asia.	2020-04-20	Actus_Apostolorum
1100000520	facta est autem illo tempore turbatio non minima de via domini.	2020-04-20	Actus_Apostolorum
1100000521	demetrius enim quidam nomine, argentarius, faciens aedes argenteas dianae, praestabat artificibus non modicum quaestum:quos convocans, et eos qui huiusmodi erant opifices, dixit: viri, scitis quia de hoc artificio est nobis acquisitio:et videtis et auditis quia non solum ephesi, sed pene totius asiae, paulus hic suadens avertit multam turbam, dicens: quoniam non sunt dii, qui manibus fiunt.	2020-04-20	Actus_Apostolorum
1100000522	non solum autem haec periclitabitur nobis pars in redargutionem venire, sed et magnae dianae templum in nihilum reputabitur, sed et destrui incipiet maiestas eius, quam tota asia et orbis colit.	2020-04-20	Actus_Apostolorum
1100000523	his auditis, repleti sunt ira, et exclamaverunt dicentes: magna diana ephesiorum.	2020-04-20	Actus_Apostolorum
1100000524	et impleta est civitas confusione, et impetum fecerunt uno animo in theatrum, rapto gaio et aristarcho macedonibus, comitibus pauli.	2020-04-20	Actus_Apostolorum
1100000525	paulo autem volente intrare in populum, non permiserunt discipuli.	2020-04-20	Actus_Apostolorum
1100000526	quidam autem et de asiae principibus, qui erant amici eius, miserunt ad eum rogantes ne se daret in theatrum:alii autem aliud clamabant.  erat enim ecclesia confusa: et plures nesciebant qua ex causa convenissent.	2020-04-20	Actus_Apostolorum
1100000527	de turba autem detraxerunt alexandrum, propellentibus eum iudaeis.  alexander autem manu silentio postulato, volebat reddere rationem populo.	2020-04-20	Actus_Apostolorum
1100000528	quem ut cognoverunt iudaeum esse, vox facta una est omnium, quasi per horas duas clamantium: magna diana ephesiorum.	2020-04-20	Actus_Apostolorum
1100000529	et cum sedasset scriba turbas, dixit: viri ephesii, quis enim est hominum, qui nesciat ephesiorum civitatem cultricem esse magnae dianae, iovisque prolis? cum ergo his contradici non possit, oportet vos sedatos esse, et nihil temere agere.	2020-04-20	Actus_Apostolorum
1100000530	adduxistis enim homines istos, neque sacrilegos, neque blasphemantes deam vestram.	2020-04-20	Actus_Apostolorum
1100000531	quod si demetrius et qui cum eo sunt artifices, habent adversus aliquem causam, conventus forenses aguntur, et proconsules sunt: accusent invicem.	2020-04-20	Actus_Apostolorum
1100000532	si quid autem alterius rei quaeritis, in legitima ecclesia poterit absolvi.	2020-04-20	Actus_Apostolorum
1100000533	nam et periclitamur argui seditionis hodiernae, cum nullus obnoxius sit de quo possimus reddere rationem concursus istius.  et cum haec dixisset, dimisit ecclesiam.	2020-04-20	Actus_Apostolorum
1100000534	caput 20 postquam autem cessavit tumultus, vocatis paulus discipulis, et exhortatus eos, valedixit, et profectus est ut iret in macedoniam.	2020-04-20	Actus_Apostolorum
1100000535	cum autem perambulasset partes illas, et exhortatus eos fuisset multo sermone, venit ad graeciam:ubi cum fecisset menses tres, factae sunt illi insidiae a iudaeis navigaturo in syriam: habuitque consilium ut reverteretur per macedoniam.	2020-04-20	Actus_Apostolorum
1100000536	comitatus est autem eum sopater pyrrhi beroeensis, thessalonicensium vero aristarchus, et secundus, et gaius derbeus, et timotheus: asiani vero tychicus et trophimus.	2020-04-20	Actus_Apostolorum
1100000537	hi cum praecessissent, sustinuerunt nos troade:nos vero navigavimus post dies azymorum a philippis, et venimus ad eos troadem in diebus quinque, ubi demorati sumus diebus septem.	2020-04-20	Actus_Apostolorum
1100000538	una autem sabbati cum convenissemus ad frangendum panem, paulus disputabat cum eis profecturus in crastinum, protraxitque sermonem usque in mediam noctem.	2020-04-20	Actus_Apostolorum
1100000539	erant autem lampades copiosae in coenaculo, ubi eramus congregati.	2020-04-20	Actus_Apostolorum
1100000540	sedens autem quidam adolescens nomine eutychus super fenestram, cum mergeretur somno gravi, disputante diu paulo, ductus somno cecidit de tertio coenaculo deorsum, et sublatus est mortuus.	2020-04-20	Actus_Apostolorum
1100000541	ad quem cum descendisset paulus, incubuit super eum: et complexus dixit: nolite turbari, anima enim ipsius in ipso est.	2020-04-20	Actus_Apostolorum
1100000542	ascendens autem, frangensque panem, et gustans, satisque allocutus usque in lucem, sic profectus est.	2020-04-20	Actus_Apostolorum
1100000543	adduxerunt autem puerum viventem, et consolati sunt non minime.	2020-04-20	Actus_Apostolorum
1100000544	nos autem ascendentes navem, navigavimus in asson, inde suscepturi paulum: sic enim disposuerat ipse per terram iter facturus.	2020-04-20	Actus_Apostolorum
1100000545	cum autem convenisset nos in asson, assumpto eo, venimus mitylenen.	2020-04-20	Actus_Apostolorum
1100000546	et inde navigantes, sequenti die venimus contra chium, et alia applicuimus samum, et sequenti die venimus miletum.	2020-04-20	Actus_Apostolorum
1100000547	proposuerat enim paulus transnavigare ephesum, ne qua mora illi fieret in asia.  festinabat enim, si possibile sibi esset, ut diem pentecostes faceret ierosolymis.	2020-04-20	Actus_Apostolorum
1100000548	a mileto autem mittens ephesum, vocavit maiores natu ecclesiae.	2020-04-20	Actus_Apostolorum
1100000549	qui cum venissent ad eum, et simul essent, dixit eis: vos scitis a prima die qua ingressus sum in asiam, qualiter vobiscum per omne tempus fuerim,serviens domino cum omni humilitate, et lacrimis, et tentationibus, quae mihi acciderunt ex insidiis iudaeorum:quomodo nihil subtraxerim utilium, quominus annuntiarem vobis et docerem vos, publice et per domos,testificans iudaeis atque gentilibus in deum poenitentiam, et fidem in dominum nostrum iesum christum.	2020-04-20	Actus_Apostolorum
1100000550	et nunc ecce alligatus ego spiritu, vado in ierusalem: quae in ea ventura sint mihi, ignorans:nisi quod spiritus sanctus per omnes civitates mihi protestatur, dicens quoniam vincula et tribulationes ierosolymis me manent.	2020-04-20	Actus_Apostolorum
1100000551	sed nihil horum vereor: nec facio animam meam pretiosiorem quam me, dummodo consummem cursum meum, et ministerium verbi quod accepi a domino iesu, testificari evangelium gratiae dei.	2020-04-20	Actus_Apostolorum
1100000552	et nunc ecce ego scio quia amplius non videbitis faciem meam vos omnes, per quos transivi praedicans regnum dei.	2020-04-20	Actus_Apostolorum
1100000553	quapropter contestor vos hodierna die, quia mundus sum a sanguine omnium.	2020-04-20	Actus_Apostolorum
1100000554	non enim subterfugi, quominus annuntiarem omne consilium dei vobis.	2020-04-20	Actus_Apostolorum
1100000555	attendite vobis, et universo gregi, in quo vos spiritus sanctus posuit episcopos regere ecclesiam dei, quam acquisivit sanguine suo.	2020-04-20	Actus_Apostolorum
1100000556	ego scio quoniam intrabunt post discessionem meam lupi rapaces in vos, non parcentes gregi.	2020-04-20	Actus_Apostolorum
1100000557	et ex vobisipsis exsurgent viri loquentes perversa, ut abducant discipulos post se.	2020-04-20	Actus_Apostolorum
1100000558	propter quod vigilate, memoria retinentes quoniam per triennium nocte et die non cessavi, cum lacrimis monens unumquemque vestrum.	2020-04-20	Actus_Apostolorum
1100000559	et nunc commendo vos deo, et verbo gratiae ipsius, qui potens est aedificare, et dare haereditatem in sanctificatis omnibus.	2020-04-20	Actus_Apostolorum
1100000560	argentum, et aurum, aut vestem nullius concupivi, sicutipsi scitis: quoniam ad ea quae mihi opus erant, et his qui mecum sunt, ministraverunt manus istae.	2020-04-20	Actus_Apostolorum
1100000561	omnia ostendi vobis, quoniam sic laborantes, oportet suscipere infirmos ac meminisse verbi domini iesu: quoniam ipse dixit: beatius est magis dare, quam accipere.	2020-04-20	Actus_Apostolorum
1100000562	et cum haec dixisset, positis genibus suis oravit cum omnibus illis.	2020-04-20	Actus_Apostolorum
1100000563	magnus autem fletus factus est omnium: et procumbentes super collum pauli, osculabantur eum,dolentes maxime in verbo quod dixerat, quoniam amplius faciem eius non essent visuri.  et deducebant eum ad navem.	2020-04-20	Actus_Apostolorum
1100000564	caput 21 cum autem factum esset ut navigaremus abstracti ab eis, recto cursu venimus coum, et sequenti die rhodum, et inde pataram.	2020-04-20	Actus_Apostolorum
1100000565	et cum invenissemus navem transfretantem in phoenicen, ascendentes navigavimus.	2020-04-20	Actus_Apostolorum
1100000566	cum apparuissemus autem cypro, relinquentes eam ad sinistram, navigavimus in syriam, et venimus tyrum: ibi enim navis expositura erat onus.	2020-04-20	Actus_Apostolorum
1100000567	inventis autem discipulis, mansimus ibi diebus septem: qui paulo dicebant per spiritum ne ascenderet ierosolymam.	2020-04-20	Actus_Apostolorum
1100000568	et expletis diebus, profecti ibamus, deducentibus nos omnibus cum uxoribus et filiis usque foras civitatem: et positis genibus in littore, oravimus.	2020-04-20	Actus_Apostolorum
1100000569	et cum valefecissemus invicem, ascendimus navem: illi autem redierunt in sua.	2020-04-20	Actus_Apostolorum
1100000570	nos vero navigatione expleta a tyro descendimus ptolemaidam: et salutatis fratribus, mansimus die una apud illos.	2020-04-20	Actus_Apostolorum
1100000571	alia autem die profecti, venimus caesaream.  et intrantes domum philippi evangelistae, qui erat unus de septem, mansimus apud eum.	2020-04-20	Actus_Apostolorum
1100000572	huic autem erant quatuor filiae virgines prophetantes.	2020-04-20	Actus_Apostolorum
1100000573	et cum moraremur per dies aliquot, supervenit quidam a iudaea propheta, nomine agabus.	2020-04-20	Actus_Apostolorum
1100000574	is cum venisset ad nos, tulit zonam pauli: et alligans sibi pedes et manus, dixit: haec dicit spiritus sanctus: virum, cuius est zona haec, sic alligabunt in ierusalem iudaei, et tradent in manus gentium.	2020-04-20	Actus_Apostolorum
1100000575	quod cum audissemus, rogabamus nos, et qui loci illius erant, ne ascenderet ierosolymam.	2020-04-20	Actus_Apostolorum
1100000576	tunc respondit paulus, et dixit: quid facitis flentes, et affligentes cor meum?  ego enim non solum alligari, sed et mori in ierusalem paratus sum propter nomen domini iesu.	2020-04-20	Actus_Apostolorum
1100000577	et cum ei suadere non possemus, quievimus, dicentes: domini voluntas fiat.	2020-04-20	Actus_Apostolorum
1100000578	post dies autem istos, praeparati ascendebamus in ierusalem.	2020-04-20	Actus_Apostolorum
1100000579	venerunt autem et ex discipulis a caesarea nobiscum, adducentes secum apud quem hospitaremur mnasonem quemdam cyprium, antiquum discipulum.	2020-04-20	Actus_Apostolorum
1100000580	et cum venissemus ierosolymam, libenter exceperunt nos fratres.	2020-04-20	Actus_Apostolorum
1100000581	sequenti autem die introibat paulus nobiscum ad iacobum, omnesque collecti sunt seniores.	2020-04-20	Actus_Apostolorum
1100000582	quos cum salutasset, narrabat per singula quae deus fecisset in gentibus per ministerium ipsius.	2020-04-20	Actus_Apostolorum
1100000583	at illi cum audissent, magnificabant deum, dixeruntque ei: vides, frater, quot millia sunt in iudaeis qui crediderunt, et omnes aemulatores sunt legis.	2020-04-20	Actus_Apostolorum
1100000584	audierunt autem de te quia discessionem doceas a moyse eorum qui per gentes sunt iudaeorum, dicens non debere eos circumcidere filios suos, neque secundum consuetudinem ingredi.	2020-04-20	Actus_Apostolorum
1100000585	quid ergo est?  utique oportet convenire multitudinem: audient enim te supervenisse.	2020-04-20	Actus_Apostolorum
1100000586	hoc ergo fac quod tibi dicimus.  sunt nobis viri quatuor, votum habentes super se.	2020-04-20	Actus_Apostolorum
1100000587	his assumptis, sanctifica te cum illis, et impende in illis ut radant capita: et scient omnes quia quae de te audierunt, falsa sunt, sed ambulas et ipse custodiens legem.	2020-04-20	Actus_Apostolorum
1100000588	de his autem qui crediderunt ex gentibus, nos scripsimus iudicantes ut abstineant se ab idolis immolato, et sanguine, et suffocato, et fornicatione.	2020-04-20	Actus_Apostolorum
1100000589	tunc paulus, assumptis viris, postera die purificatus cum illis intravit in templum, annuntians expletionem dierum purificationis, donec offerretur pro unoquoque eorum oblatio.	2020-04-20	Actus_Apostolorum
1100000590	dum autem septem dies consummarentur, hi qui de asia erant iudaei, cum vidissent eum in templo, concitaverunt omnem populum, et iniecerunt ei manus, clamantes:viri israelitae, adiuvate: hic est homo qui adversus populum, et legem, et locum hunc, omnes ubique docens, insuper et gentiles induxit in templum, et violavit sanctum locum istum.	2020-04-20	Actus_Apostolorum
1100000591	viderant enim trophimum ephesium in civitate cum ipso, quem aestimaverunt quoniam in templum introduxisset paulus.	2020-04-20	Actus_Apostolorum
1100000592	commotaque est civitas tota, et facta est concursio populi.  et apprehendentes paulum, trahebant eum extra templum: et statim clausae sunt ianuae.	2020-04-20	Actus_Apostolorum
1100000593	quaerentibus autem eum occidere, nuntiatum est tribuno cohortis quia tota confunditur ierusalem.	2020-04-20	Actus_Apostolorum
1100000594	qui statim, assumptis militibus et centurionibus, decurrit ad illos.  qui cum vidissent tribunum et milites, cessaverunt percutere paulum.	2020-04-20	Actus_Apostolorum
1100000595	tunc accedens tribunus apprehendit eum, et iussit eum alligari catenis duabus: et interrogabat quis esset, et quid fecisset.	2020-04-20	Actus_Apostolorum
1100000596	alii autem aliud clamabant in turba.  et cum non posset certum cognoscere prae tumultu, iussit duci eum in castra.	2020-04-20	Actus_Apostolorum
1100000597	et cum venisset ad gradus, contigit ut portaretur a militibus propter vim populi.	2020-04-20	Actus_Apostolorum
1100000598	sequebatur enim multitudo populi, clamans: tolle eum.	2020-04-20	Actus_Apostolorum
1100000599	et cum coepisset induci in castra paulus, dicit tribuno: si licet mihi loqui aliquid ad te?  qui dixit: graece nosti? nonne tu es aegyptius, qui ante hos dies tumultum concitasti, et eduxisti in desertum quatuor millia virorum sicariorum? et dixit ad eum paulus: ego homo sum quidem iudaeus a tarso ciliciae, non ignotae civitatis municeps.  rogo autem te, permitte mihi loqui ad populum.	2020-04-20	Actus_Apostolorum
1100000600	et cum ille permisisset, paulus stans in gradibus annuit manu ad plebem, et magno silentio facto, allocutus est lingua hebraea, dicens: caput 22 viri fratres, et patres, audite quam ad vos nunc reddo rationem.	2020-04-20	Actus_Apostolorum
1100000601	cum audissent autem quia hebraea lingua loqueretur ad illos, magis praestiterunt silentium.	2020-04-20	Actus_Apostolorum
1100000602	et dicit: ego sum vir iudaeus, natus in tarso ciliciae, nutritus autem in ista civitate, secus pedes gamaliel eruditus iuxta veritatem paternae legis, aemulator legis, sicut et vos omnes estis hodie:qui hanc viam persecutus sum usque ad mortem, alligans et tradens in custodias viros ac mulieres,sicut princeps sacerdotum mihi testimonium reddit, et omnes maiores natu: a quibus et epistolas accipiens, ad fratres damascum pergebam, ut adducerem inde vinctos in ierusalem ut punirentur.	2020-04-20	Actus_Apostolorum
1100000603	factum est autem, eunte me, et appropinquante damasco media die, subito de caelo circumfulsit me lux copiosa:et decidens in terram, audivi vocem dicentem mihi: saule, saule, quid me persequeris? ego autem respondi: quis es, domine?  dixitque ad me: ego sum iesus nazarenus, quem tu persequeris.	2020-04-20	Actus_Apostolorum
1100000604	et qui mecum erant, lumen quidem viderunt, vocem autem non audierunt eius qui loquebatur mecum.	2020-04-20	Actus_Apostolorum
1100000605	et dixi: quid faciam, domine?  dominus autem dixit ad me: surgens vade damascum: et ibi tibi dicetur de omnibus quae te oporteat facere.	2020-04-20	Actus_Apostolorum
1100000606	et cum non viderem prae claritate luminis illius, ad manum deductus a comitibus, veni damascum.	2020-04-20	Actus_Apostolorum
1100000607	ananias autem quidam vir secundum legem, testimonium habens ab omnibus cohabitantibus iudaeis,veniens ad me et astans, dixit mihi: saule frater, respice.  et ego eadem hora respexi in eum.	2020-04-20	Actus_Apostolorum
1100000608	at ille dixit: deus patrum nostrorum praeordinavit te, ut cognosceres voluntatem eius, et videres iustum, et audires vocem ex ore eius:quia eris testis illius ad omnes homines eorum quae vidisti et audisti.	2020-04-20	Actus_Apostolorum
1100000609	et nunc quid moraris?  exsurge, et baptizare, et ablue peccata tua, invocato nomine ipsius.	2020-04-20	Actus_Apostolorum
1100000610	factum est autem revertenti mihi in ierusalem, et oranti in templo, fieri me in stupore mentis,et videre illum dicentem mihi: festina, et exi velociter ex ierusalem: quoniam non recipient testimonium tuum de me.	2020-04-20	Actus_Apostolorum
1100000611	et ego dixi: domine, ipsi sciunt quia ego eram concludens in carcerem, et caedens per synagogas eos qui credebant in te:et cum funderetur sanguis stephani testis tui, ego astabam, et consentiebam, et custodiebam vestimenta interficientium illum.	2020-04-20	Actus_Apostolorum
1100000612	et dixit ad me: vade, quoniam ego in nationes longe mittam te.	2020-04-20	Actus_Apostolorum
1100000613	audiebant autem eum usque ad hoc verbum, et levaverunt vocem suam, dicentes: tolle de terra huiusmodi: non enim fas est eum vivere.	2020-04-20	Actus_Apostolorum
1100000614	vociferantibus autem eis, et proiicientibus vestimenta sua, et pulverem iactantibus in aerem,iussit tribunus induci eum in castra, et flagellis caedi, et torqueri eum, ut sciret propter quam causam sic acclamarent ei.	2020-04-20	Actus_Apostolorum
1100000615	et cum astrinxissent eum loris, dicit astanti sibi centurioni paulus: si hominem romanum et indemnatum licet vobis flagellare? quo audito, centurio accessit ad tribunum, et nuntiavit ei, dicens: quid acturus es?  hic enim homo civis romanus est.	2020-04-20	Actus_Apostolorum
1100000616	accedens autem tribunus, dixit illi: dic mihi si tu romanus es?  at ille dixit: etiam.	2020-04-20	Actus_Apostolorum
1100000617	et respondit tribunus: ego multa summa civilitatem hanc consecutus sum.  et paulus ait: ego autem et natus sum.	2020-04-20	Actus_Apostolorum
1100000618	protinus ergo discesserunt ab illo qui eum torturi erant.  tribunus quoque timuit postquam rescivit, quia civis romanus esset, et quia alligasset eum.	2020-04-20	Actus_Apostolorum
1100000619	postera autem die volens scire diligentius qua ex causa accusaretur a iudaeis, solvit eum, et iussit sacerdotes convenire, et omne concilium: et producens paulum, statuit inter illos.	2020-04-20	Actus_Apostolorum
1100000620	caput 23 intendens autem in concilium paulus, ait: viri fratres, ego omni conscientia bona conversatus sum ante deum usque in hodiernum diem.	2020-04-20	Actus_Apostolorum
1100000621	princeps autem sacerdotum ananias praecepit astantibus sibi percutere os eius.	2020-04-20	Actus_Apostolorum
1100000622	tunc paulus dixit ad eum: percutiet te deus, paries dealbate.  et tu sedens iudicas me secundum legem, et contra legem iubes me percuti? et qui astabant dixerunt: summum sacerdotem dei maledicis.	2020-04-20	Actus_Apostolorum
1100000623	dixit autem paulus: nesciebam, fratres, quia princeps est sacerdotum.  scriptum est enim: principem populi tui non maledices.	2020-04-20	Actus_Apostolorum
1100000624	sciens autem paulus quia una pars esset sadducaeorum, et altera pharisaeorum, exclamavit in concilio: viri fratres, ego pharisaeus sum, filius pharisaeorum: de spe et resurrectione mortuorum ego iudicor.	2020-04-20	Actus_Apostolorum
1100000625	et cum haec dixisset, facta est dissensio inter pharisaeos et sadducaeos, et soluta est multitudo.	2020-04-20	Actus_Apostolorum
1100000626	sadducaei enim dicunt non esse resurrectionem, neque angelum, neque spiritum: pharisaei autem utraque confitentur.	2020-04-20	Actus_Apostolorum
1100000627	factus est autem clamor magnus.  et surgentes quidam pharisaeorum, pugnabant, dicentes: nihil mali invenimus in homine isto: quid si spiritus locutus est ei, aut angelus? et cum magna dissensio facta esset, timens tribunus ne discerperetur paulus ab ipsis, iussit milites descendere, et rapere eum de medio eorum, ac deducere eum in castra.	2020-04-20	Actus_Apostolorum
1100000628	sequenti autem nocte assistens ei dominus, ait: constans esto: sicut enim testificatus es de me in ierusalem, sic te oportet et romae testificari.	2020-04-20	Actus_Apostolorum
1100000629	facta autem die collegerunt se quidam ex iudaeis, et devoverunt, se dicentes neque manducaturos, neque bibituros donec occiderent paulum.	2020-04-20	Actus_Apostolorum
1100000630	erant autem plus quam quadraginta viri qui hanc coniurationem fecerant:qui accesserunt ad principes sacerdotum et seniores, et dixerunt: devotione devovimus nos nihil gustaturos, donec occidamus paulum.	2020-04-20	Actus_Apostolorum
1100000631	nunc ergo vos notum facite tribuno cum concilio, ut producat illum ad vos, tamquam aliquid certius cognituri de eo.  nos vero priusquam appropiet, parati sumus interficere illum.	2020-04-20	Actus_Apostolorum
1100000632	quod cum audisset filius sororis pauli insidias, venit, et intravit in castra, nuntiavitque paulo.	2020-04-20	Actus_Apostolorum
1100000633	vocans autem paulus ad se unum ex centurionibus, ait: adolescentem hunc perduc ad tribunum, habet enim aliquid indicare illi.	2020-04-20	Actus_Apostolorum
1100000634	et ille quidem assumens eum duxit ad tribunum, et ait: vinctus paulus rogavit me hunc adolescentem perducere ad te, habentem aliquid loqui tibi.	2020-04-20	Actus_Apostolorum
1100000635	apprehendens autem tribunus manum illius, secessit cum eo seorsum, et interrogavit illum: quid est quod habes indicare mihi? ille autem dixit: iudaeis convenit rogare te ut crastina die producas paulum in concilium, quasi aliquid certius inquisituri sint de illo:tu vero ne credideris illis: insidiantur enim ei ex eis viri amplius quam quadraginta, qui se devoverunt non manducare, neque bibere donec interficiant eum: et nunc parati sunt, exspectantes promissum tuum.	2020-04-20	Actus_Apostolorum
1100000636	tribunus igitur dimisit adolescentem, praecipiens ne cui loqueretur quoniam haec nota sibi fecisset.	2020-04-20	Actus_Apostolorum
1100000637	et vocatis duobus centurionibus, dixit illis: parate milites ducentos ut eant usque caesaream, et equites septuaginta, et lancearios ducentos a tertia hora noctis,et iumenta praeparate ut imponentes paulum, salvum perducerent ad felicem praesidem.( timuit enim ne forte raperent eum iudaei, et occiderent, et ipse postea calumniam sustineret, tamquam accepturus pecuniam.) scribens epistolam continentem haec: claudius lysias optimo praesidi felici, salutem.	2020-04-20	Actus_Apostolorum
1100000638	virum hunc comprehensum a iudaeis, et incipientem interfici ab eis, superveniens cum exercitu eripui, cognito quia romanus est.	2020-04-20	Actus_Apostolorum
1100000639	volensque scire causam quam obiiciebant illi, deduxi eum in concilium eorum.	2020-04-20	Actus_Apostolorum
1100000640	quem inveni accusari de quaestionibus legis ipsorum, nihil vero dignum morte aut vinculis habentem criminis.	2020-04-20	Actus_Apostolorum
1100000641	et cum mihi perlatum esset de insidiis quas paraverant illi, misi eum ad te, denuntians et accusatoribus ut dicant apud te.  vale.	2020-04-20	Actus_Apostolorum
1100000642	milites ergo secundum praeceptum sibi assumentes paulum, duxerunt per noctem in antipatridem.	2020-04-20	Actus_Apostolorum
1100000643	et postera die dimissis equitibus ut cum eo irent, reversi sunt ad castra.	2020-04-20	Actus_Apostolorum
1100000644	qui cum venissent caesaream, et tradidissent epistolam praesidi, statuerunt ante illum et paulum.	2020-04-20	Actus_Apostolorum
1100000645	cum legisset autem, et interrogasset de qua provincia esset, et cognoscens quia de cilicia:audiam te, inquit, cum accusatores tui venerint.  iussitque in praetorio herodis custodiri eum.	2020-04-20	Actus_Apostolorum
1100000646	caput 24 post quinque autem dies descendit princeps sacerdotum ananias, cum senioribus quibusdam, et tertullo quodam oratore, qui adierunt praesidem adversus paulum.	2020-04-20	Actus_Apostolorum
1100000647	et citato paulo coepit accusare tertullus, dicens: cum in multa pace agamus per te, et multa corrigantur per tuam providentiam,semper et ubique suscipimus, optime felix, cum omni gratiarum actione.	2020-04-20	Actus_Apostolorum
1100000648	ne diutius autem te protraham, oro, breviter audias nos pro tua clementia.	2020-04-20	Actus_Apostolorum
1100000649	invenimus hunc hominem pestiferum, et concitantem seditiones omnibus iudaeis in universo orbe, et auctorem seditionis sectae nazarenorum:qui etiam templum violare conatus est, quem et apprehensum voluimus secundum legem nostram iudicare.	2020-04-20	Actus_Apostolorum
1100000650	superveniens autem tribunus lysias, cum vi magna eripuit eum de manibus nostris,iubens accusatores eius ad te venire: a quo poteris ipse iudicans, de omnibus istis cognoscere, de quibus nos accusamus eum.	2020-04-20	Actus_Apostolorum
1100000651	adiecerunt autem et iudaei, dicentes haec ita se habere.	2020-04-20	Actus_Apostolorum
1100000652	respondit autem paulus (annuente sibi praeside dicere): ex multis annis te esse iudicem genti huic sciens, bono animo pro me satisfaciam.	2020-04-20	Actus_Apostolorum
1100000653	potes enim cognoscere quia non plus sunt mihi dies quam duodecim, ex quo ascendi adorare in ierusalem:et neque in templo invenerunt me cum aliquo disputantem, aut concursum facientem turbae, neque in synagogis, neque in civitate:neque probare possunt tibi de quibus nunc me accusant.	2020-04-20	Actus_Apostolorum
1100000654	confiteor autem hoc tibi, quod secundum sectam quam dicunt haeresim, sic deservio patri et deo meo, credens omnibus quae in lege et prophetis scripta sunt:spem habens in deum, quam et hi ipsi exspectant, resurrectionem futuram iustorum et iniquorum.	2020-04-20	Actus_Apostolorum
1100000655	in hoc et ipse studeo sine offendiculo conscientiam habere ad deum et ad homines semper.	2020-04-20	Actus_Apostolorum
1100000656	post annos autem plures eleemosynas facturus in gentem meam, veni, et oblationes, et vota,in quibus invenerunt me purificatum in templo: non cum turba, neque cum tumultu.	2020-04-20	Actus_Apostolorum
1100000657	quidam autem ex asia iudaei, quos oportebat apud te praesto esse, et accusare si quid haberent adversum me:aut hi ipsi dicant si quid invenerunt in me iniquitatis cum stem in concilio,nisi de una hac solummodo voce qua clamavi inter eos stans: quoniam de resurrectione mortuorum ego iudicor hodie a vobis.	2020-04-20	Actus_Apostolorum
1100000658	distulit autem illos felix, certissime sciens de via hac, dicens: cum tribunus lysias descenderit, audiam vos.	2020-04-20	Actus_Apostolorum
1100000659	iussitque centurioni custodire eum, et habere requiem, nec quemquam de suis prohibere ministrare ei.	2020-04-20	Actus_Apostolorum
1100000660	post aliquot autem dies veniens felix cum drusilla uxore sua, quae erat iudaea, vocavit paulum, et audivit ab eo fidem quae est in christum iesum.	2020-04-20	Actus_Apostolorum
1100000661	disputante autem illo de iustitia, et castitate, et de iudicio futuro, tremefactus felix, respondit: quod nunc attinet, vade: tempore autem opportuno accersam te:simul et sperans quod pecunia ei daretur a paulo, propter quod et frequenter accersens eum, loquebatur cum eo.	2020-04-20	Actus_Apostolorum
1100000662	biennio autem expleto, accepit successorem felix portium festum.  volens autem gratiam praestare iudaeis felix, reliquit paulum vinctum.	2020-04-20	Actus_Apostolorum
1100000663	caput 25 festus ergo cum venisset in provinciam, post triduum ascendit ierosolymam a caesarea.	2020-04-20	Actus_Apostolorum
1100000664	adieruntque eum principes sacerdotum et primi iudaeorum adversus paulum: et rogabant eum,postulantes gratiam adversus eum, ut iuberet perduci eum in ierusalem, insidias tendentes ut interficerent eum in via.	2020-04-20	Actus_Apostolorum
1100000665	festus autem respondit servari paulum in caesarea: se autem maturius profecturum.	2020-04-20	Actus_Apostolorum
1100000666	qui ergo in vobis, ait, potentes sunt, descendentes simul, si quod est in viro crimen, accusent eum.	2020-04-20	Actus_Apostolorum
1100000667	demoratus autem inter eos dies non amplius quam octo aut decem, descendit caesaream, et altera die sedit pro tribunali, et iussit paulum adduci.	2020-04-20	Actus_Apostolorum
1100000668	qui cum perductus esset, circumsteterunt eum, qui ab ierosolyma descenderant iudaei, multas et graves causas obiicientes, quas non poterant probare:paulo rationem reddente: quoniam neque in legem iudaeorum, neque in templum, neque in caesarem quidquam peccavi.	2020-04-20	Actus_Apostolorum
1100000669	festus autem volens gratiam praestare iudaeis, respondens paulo, dixit: vis ierosolymam ascendere, et ibi de his iudicari apud me? dixit autem paulus: ad tribunal caesaris sto: ibi me oportet iudicari: iudaeis non nocui, sicut tu melius nosti.	2020-04-20	Actus_Apostolorum
1100000670	si enim nocui, aut dignum morte aliquid feci, non recuso mori: si vero nihil est eorum quae hi accusant me, nemo potest me illis donare.  caesarem appello.	2020-04-20	Actus_Apostolorum
1100000671	tunc festus cum concilio locutus, respondit: caesarem appellasti?  ad caesarem ibis.	2020-04-20	Actus_Apostolorum
1100000672	et cum dies aliquot transacti essent, agrippa rex et bernice descenderunt caesaream ad salutandum festum.	2020-04-20	Actus_Apostolorum
1100000673	et cum dies plures ibi demorarentur, festus regi indicavit de paulo, dicens: vir quidam est derelictus a felice vinctus,de quo cum essem ierosolymis, adierunt me principes sacerdotum et seniores iudaeorum, postulantes adversus illum damnationem.	2020-04-20	Actus_Apostolorum
1100000674	ad quos respondi: quia non est romanis consuetudo damnare aliquem hominem priusquam is qui accusatur praesentes habeat accusatores, locumque defendendi accipiat ad abluenda crimina.	2020-04-20	Actus_Apostolorum
1100000675	cum ergo huc convenissent sine ulla dilatione, sequenti die sedens pro tribunali, iussi adduci virum.	2020-04-20	Actus_Apostolorum
1100000676	de quo, cum stetissent accusatores, nullam causam deferebant, de quibus ego suspicabar malum.	2020-04-20	Actus_Apostolorum
1100000677	quaestiones vero quasdam de sua superstitione habebant adversus eum, et de quodam iesu defuncto, quem affirmabat paulus vivere.	2020-04-20	Actus_Apostolorum
1100000678	haesitans autem ego de huiusmodi quaestione, dicebam si vellet ire ierosolymam, et ibi iudicari de istis.	2020-04-20	Actus_Apostolorum
1100000679	paulo autem appellante ut servaretur ad augusti cognitionem, iussi servari eum, donec mittam eum ad caesarem.	2020-04-20	Actus_Apostolorum
1100000680	agrippa autem dixit ad festum: volebam et ipse hominem audire.  cras, inquit, audies eum.	2020-04-20	Actus_Apostolorum
1100000681	altera autem die cum venisset agrippa et bernice cum multa ambitione, et introissent in auditorium cum tribunis et viris principalibus civitatis, iubente festo, adductus est paulus.	2020-04-20	Actus_Apostolorum
1100000682	et dicit festus: agrippa rex, et omnes qui simul adestis nobiscum viri, videtis hunc de quo omnis multitudo iudaeorum interpellavit me ierosolymis, petentes et acclamantes non oportere eum vivere amplius.	2020-04-20	Actus_Apostolorum
1100000683	ego vere comperi nihil dignum morte eum admisisse.  ipso autem hoc appellante ad augustum, iudicavi mittere.	2020-04-20	Actus_Apostolorum
1100000684	de quo quid certum scribam domino, non habeo.  propter quod produxi eum ad vos, et maxime ad te, rex agrippa, ut interrogatione facta habeam quid scribam.	2020-04-20	Actus_Apostolorum
1100000685	sine ratione enim mihi videtur mittere vinctum, et causas eius non significare.	2020-04-20	Actus_Apostolorum
1100000686	caput 26 agrippa vero ad paulum ait: permittitur tibi loqui pro temetipso.  tunc paulus extenta manu coepit rationem reddere:de omnibus quibus accusor a iudaeis, rex agrippa, aestimo me beatum apud te cum sim defensurus me hodie,maxime te sciente omnia, et quae apud iudaeos sunt consuetudines et quaestiones: propter quod obsecro patienter me audias.	2020-04-20	Actus_Apostolorum
1100000687	et quidem vitam meam a iuventute, quae ab initio fuit in gente mea in ierosolymis, noverunt omnes iudaei:praescientes me ab initio (si velint testimonium perhibere) quoniam secundum certissimam sectam nostrae religionis vixi pharisaeus.	2020-04-20	Actus_Apostolorum
1100000688	et nunc, in spe quae ad patres nostros repromissionis facta est a deo, sto iudicio subiectus:in quam duodecim tribus nostrae nocte ac die deservientes, sperant devenire.  de qua spe accusor a iudaeis, rex.	2020-04-20	Actus_Apostolorum
1100000689	quid incredibile iudicatur apud vos, si deus mortuos suscitat? et ego quidem existimaveram me adversus nomen iesu nazareni debere multa contraria agere,quod et feci ierosolymis, et multos sanctorum ego in carceribus inclusi, a principibus sacerdotum potestate accepta: et cum occiderentur, detuli sententiam.	2020-04-20	Actus_Apostolorum
1100000690	et per omnes synagogas frequenter puniens eos, compellebam blasphemare: et amplius insaniens in eos, persequebar usque in exteras civitates.	2020-04-20	Actus_Apostolorum
1100000691	in quibus dum irem damascum cum potestate et permissu principum sacerdotum,die media in via vidi, rex, de caelo supra splendorem solis circumfulsisse me lumen, et eos qui mecum simul erant.	2020-04-20	Actus_Apostolorum
1100000692	omnesque nos cum decidissemus in terram, audivi vocem loquentem mihi hebraica lingua: saule, saule, quid me persequeris?  durum est tibi contra stimulum calcitrare.	2020-04-20	Actus_Apostolorum
1100000693	ego autem dixi: quis es, domine?  dominus autem dixit: ego sum iesus, quem tu persequeris.	2020-04-20	Actus_Apostolorum
1100000694	sed exsurge, et sta super pedes tuos: ad hoc enim apparui tibi, ut constituam te ministrum, et testem eorum quae vidisti, et eorum quibus apparebo tibi,eripiens te de populo et gentibus, in quas nunc ego mitto te,aperire oculos eorum, ut convertantur a tenebris ad lucem, et de potestate satanae ad deum, ut accipiant remissionem peccatorum, et sortem inter sanctos, per fidem quae est in me.	2020-04-20	Actus_Apostolorum
1100000695	unde, rex agrippa, non fui incredulus caelesti visioni:sed his qui sunt damasci primum, et ierosolymis, et in omnem regionem iudaeae, et gentibus, annuntiabam, ut poenitentiam agerent, et converterentur ad deum, digna poenitentiae opera facientes.	2020-04-20	Actus_Apostolorum
1100000696	hac ex causa me iudaei, cum essem in templo, comprehensum tentabant interficere.	2020-04-20	Actus_Apostolorum
1100000697	auxilio autem adiutus dei usque in hodiernum diem, sto, testificans minori atque maiori, nihil extra dicens quam ea quae prophetae locuti sunt futura esse, et moyses,si passibilis christus, si primus ex resurrectione mortuorum, lumen annuntiaturus est populo et gentibus.	2020-04-20	Actus_Apostolorum
1100000698	haec loquente eo, et rationem reddente, festus magna voce dixit: insanis, paule: multae te litterae ad insaniam convertunt.	2020-04-20	Actus_Apostolorum
1100000699	et paulus: non insanio, inquit, optime feste, sed veritatis et sobrietatis verba loquor.	2020-04-20	Actus_Apostolorum
1100000700	scit enim de his rex, ad quem et constanter loquor: latere enim eum nihil horum arbitror.  neque enim in angulo quidquam horum gestum est.	2020-04-20	Actus_Apostolorum
1100000701	credis, rex agrippa, prophetis?  scio quia credis.	2020-04-20	Actus_Apostolorum
1100000702	agrippa autem ad paulum: in modico suades me christianum fieri.	2020-04-20	Actus_Apostolorum
1100000703	et paulus: opto apud deum, et in modico et in magno, non tantum te, sed etiam omnes qui audiunt hodie fieri tales, qualis et ego sum, exceptis vinculis his.	2020-04-20	Actus_Apostolorum
1100000704	et exsurrexit rex, et praeses, et bernice, et qui assidebant eis.	2020-04-20	Actus_Apostolorum
1100000705	et cum secessissent, loquebantur ad invicem, dicentes: quia nihil morte aut vinculis dignum quid fecit homo iste.	2020-04-20	Actus_Apostolorum
1100000706	agrippa autem festo dixit: dimitti poterat homo hic, si non appellasset caesarem.	2020-04-20	Actus_Apostolorum
1100000707	caput 27 ut autem iudicatum est navigare eum in italiam, et tradi paulum cum reliquis custodiis centurioni nomine iulio cohortis augustae,ascendentes navem adrumetinam, incipientes navigare circa asiae loca, sustulimus, perseverante nobiscum aristarcho macedone thessalonicensi.	2020-04-20	Actus_Apostolorum
1100000708	sequenti autem die devenimus sidonem.  humane autem tractans iulius paulum, permisit ad amicos ire, et curam sui agere.	2020-04-20	Actus_Apostolorum
1100000709	et inde cum sustulissemus, subnavigavimus cyprum, propterea quod essent venti contrarii.	2020-04-20	Actus_Apostolorum
1100000710	et pelagus ciliciae et pamphyliae navigantes, venimus lystram, quae est lyciae:et ibi inveniens centurio navem alexandrinam navigantem in italiam, transposuit nos in eam.	2020-04-20	Actus_Apostolorum
1100000711	et cum multis diebus tarde navigaremus, et vix devenissemus contra gnidum, prohibente nos vento, adnavigavimus cretae iuxta salmonem:et vix iuxta navigantes, venimus in locum quemdam qui vocatur boniportus, cui iuxta erat civitas thalassa.	2020-04-20	Actus_Apostolorum
1100000712	multo autem tempore peracto, et cum iam non esset tuta navigatio eo quod et ieiunium iam praeteriisset, consolabatur eos paulus,dicens eis: viri, video quoniam cum iniuria et multo damno non solum oneris, et navis, sed etiam animarum nostrarum incipit esse navigatio.	2020-04-20	Actus_Apostolorum
1100000713	centurio autem gubernatori et nauclero magis credebat, quam his quae a paulo dicebantur.	2020-04-20	Actus_Apostolorum
1100000714	et cum aptus portus non esset ad hiemandum, plurimi statuerunt consilium navigare inde, si quomodo possent, devenientes phoenicen hiemare, portum cretae respicientem ad africum et ad corum.	2020-04-20	Actus_Apostolorum
1100000715	aspirante autem austro, aestimantes propositum se tenere, cum sustulissent de asson, legebant cretam.	2020-04-20	Actus_Apostolorum
1100000716	non post multum autem misit se contra ipsam ventus typhonicus, qui vocatur euroaquilo.	2020-04-20	Actus_Apostolorum
1100000717	cumque arrepta esset navis, et non posset conari in ventum, data nave flatibus, ferebamur.	2020-04-20	Actus_Apostolorum
1100000718	in insulam autem quamdam decurrentes, quae vocatur cauda, potuimus vix obtinere scapham.	2020-04-20	Actus_Apostolorum
1100000719	qua sublata, adiutoriis utebantur, accingentes navem, timentes ne in syrtim inciderent, summisso vase sic ferebantur.	2020-04-20	Actus_Apostolorum
1100000720	valida autem nobis tempestate iactatis, sequenti die iactum fecerunt:et tertia die suis manibus armamenta navis proiecerunt.	2020-04-20	Actus_Apostolorum
1100000721	neque autem sole, neque sideribus apparentibus per plures dies, et tempestate non exigua imminente, iam ablata erat spes omnis salutis nostrae.	2020-04-20	Actus_Apostolorum
1100000722	et cum multa ieiunatio fuisset, tunc stans paulus in medio eorum, dixit: oportebat quidem, o viri, audito me, non tollere a creta, lucrique facere iniuriam hanc et iacturam.	2020-04-20	Actus_Apostolorum
1100000723	et nunc suadeo vobis bono animo esse: amissio enim nullius animae erit ex vobis, praeterquam navis.	2020-04-20	Actus_Apostolorum
1100000724	astitit enim mihi hac nocte angelus dei, cuius sum ego, et cui deservio,dicens: ne timeas, paule: caesari te oportet assistere: et ecce donavit tibi deus omnes qui navigant tecum.	2020-04-20	Actus_Apostolorum
1100000725	propter quod bono animo estote, viri: credo enim deo quia sic erit, quemadmodum dictum est mihi.	2020-04-20	Actus_Apostolorum
1100000726	in insulam autem quamdam oportet nos devenire.	2020-04-20	Actus_Apostolorum
1100000727	sed posteaquam quartadecima nox supervenit, navigantibus nobis in adria circa mediam noctem, suspicabantur nautae apparere sibi aliquam regionem.	2020-04-20	Actus_Apostolorum
1100000728	qui et summittentes bolidem, invenerunt passus viginti: et pusillum inde separati, invenerunt passus quindecim.	2020-04-20	Actus_Apostolorum
1100000729	timentes autem ne in aspera loca incideremus, de puppi mittentes anchoras quatuor, optabant diem fieri.	2020-04-20	Actus_Apostolorum
1100000730	nautis vero quaerentibus fugere de navi, cum misissent scapham in mare, sub obtentu quasi inciperent a prora anchoras extendere,dixit paulus centurioni et militibus: nisi hi in navi manserint, vos salvi fieri non potestis.	2020-04-20	Actus_Apostolorum
1100000731	tunc absciderunt milites funes scaphae, et passi sunt eam excidere.	2020-04-20	Actus_Apostolorum
1100000732	et cum lux inciperet fieri, rogabat paulus omnes sumere cibum, dicens: quartadecima die hodie exspectantes ieiuni permanetis, nihil accipientes.	2020-04-20	Actus_Apostolorum
1100000733	propter quod rogo vos accipere cibum pro salute vestra: quia nullius vestrum capillus de capite peribit.	2020-04-20	Actus_Apostolorum
1100000734	et cum haec dixisset, sumens panem, gratias egit deo in conspectu omnium: et cum fregisset, coepit manducare.	2020-04-20	Actus_Apostolorum
1100000735	animaequiores autem facti omnes, et ipsi sumpserunt cibum.	2020-04-20	Actus_Apostolorum
1100000736	eramus vero universae animae in navi ducentae septuaginta sex.	2020-04-20	Actus_Apostolorum
1100000737	et satiati cibo alleviabant navem, iactantes triticum in mare.	2020-04-20	Actus_Apostolorum
1100000738	cum autem dies factus esset, terram non agnoscebant: sinum vero quemdam considerabant habentem littus, in quem cogitabant si possent eiicere navem.	2020-04-20	Actus_Apostolorum
1100000739	et cum anchoras sustulissent, committebant se mari, simul laxantes iuncturas gubernaculorum: et levato artemone secundum aurae flatum, tendebant ad littus.	2020-04-20	Actus_Apostolorum
1100000740	et cum incidissemus in locum dithalassum, impegerunt navem: et prora quidem fixa manebat immobilis, puppis vero solvebatur a vi maris.	2020-04-20	Actus_Apostolorum
1100000741	militum autem consilium fuit ut custodias occiderent, ne quis cum enatasset, effugeret.	2020-04-20	Actus_Apostolorum
1100000742	centurio autem volens servare paulum, prohibuit fieri: iussitque eos qui possent natare, emittere se primos, et evadere, et ad terram exire:et ceteros, alios in tabulis ferebant, quosdam super ea quae de navi erant.  et sic factum est, ut omnes animae evaderent ad terram.	2020-04-20	Actus_Apostolorum
1100000743	caput 28 et cum evasissemus, tunc cognovimus quia melita insula vocabatur.  barbari vero praestabant non modicam humanitatem nobis.	2020-04-20	Actus_Apostolorum
1100000744	accensa enim pyra, reficiebant nos omnes propter imbrem qui imminebat, et frigus.	2020-04-20	Actus_Apostolorum
1100000745	cum congregasset autem paulus sarmentorum aliquantam multitudinem, et imposuisset super ignem, vipera a calore cum processisset, invasit manum eius.	2020-04-20	Actus_Apostolorum
1100000746	ut vero viderunt barbari pendentem bestiam de manu eius, ad invicem dicebant: utique homicida est homo hic, qui cum evaserit de mari, ultio non sinit eum vivere.	2020-04-20	Actus_Apostolorum
1100000747	et ille quidem excutiens bestiam in ignem, nihil mali passus est.	2020-04-20	Actus_Apostolorum
1100000748	at illi existimabant eum in tumorem convertendum, et subito casurum et mori.  diu autem illis exspectantibus, et videntibus nihil mali in eo fieri, convertentes se, dicebant eum esse deum.	2020-04-20	Actus_Apostolorum
1100000749	in locis autem illis erant praedia principis insulae, nomine publii, qui nos suscipiens, triduo benigne exhibuit.	2020-04-20	Actus_Apostolorum
1100000750	contigit autem patrem publii febribus et dysenteria vexatum iacere.  ad quem paulus intravit: et cum orasset, et imposuisset ei manus, salvavit eum.	2020-04-20	Actus_Apostolorum
1100000751	quo facto, omnes qui in insula habebant infirmitates, accedebant, et curabantur:qui etiam multis honoribus nos honoraverunt, et navigantibus imposuerunt quae necessaria erant.	2020-04-20	Actus_Apostolorum
1100000752	post menses autem tres navigavimus in navi alexandrina, quae in insula hiemaverat, cui erat insigne castorum.	2020-04-20	Actus_Apostolorum
1100000753	et cum venissemus syracusam, mansimus ibi triduo.	2020-04-20	Actus_Apostolorum
1100000754	inde circumlegentes devenimus rhegium: et post unum diem, flante austro, secunda die venimus puteolos:ubi inventis fratribus rogati sumus manere apud eos dies septem: et sic venimus romam.	2020-04-20	Actus_Apostolorum
1100000755	et inde cum audissent fratres, occurrerunt nobis usque ad appii forum, ac tres tabernas.  quos cum vidisset paulus, gratias agens deo, accepit fiduciam.	2020-04-20	Actus_Apostolorum
1100000756	cum autem venissemus romam, permissum est paulo manere sibimet cum custodiente se milite.	2020-04-20	Actus_Apostolorum
1100000757	post tertium autem diem convocavit primos iudaeorum.  cumque convenissent, dicebat eis: ego, viri fratres, nihil adversus plebem faciens, aut morem paternum, vinctus ab ierosolymis traditus sum in manus romanorum,qui cum interrogationem de me habuissent, voluerunt me dimittere, eo quod nulla esset causa mortis in me.	2020-04-20	Actus_Apostolorum
1100000758	contradicentibus autem iudaeis, coactus sum appellare caesarem, non quasi gentem meam habens aliquid accusare.	2020-04-20	Actus_Apostolorum
1100000759	propter hanc igitur causam rogavi vos videre, et alloqui.  propter spem enim israel catena hac circumdatus sum.	2020-04-20	Actus_Apostolorum
1100000760	at illi dixerunt ad eum: nos neque litteras accepimus de te a iudaea, neque adveniens aliquis fratrum nuntiavit, aut locutus est quid de te malum.	2020-04-20	Actus_Apostolorum
1100000761	rogamus autem a te audire quae sentis: nam de secta hac notum est nobis quia ubique ei contradicitur.	2020-04-20	Actus_Apostolorum
1100000762	cum constituissent autem illi diem, venerunt ad eum in hospitium plurimi, quibus exponebat testificans regnum dei, suadensque eis de iesu ex lege moysi et prophetis a mane usque ad vesperam.	2020-04-20	Actus_Apostolorum
1100000763	et quidam credebant his quae dicebantur: quidam vero non credebant.	2020-04-20	Actus_Apostolorum
1100000764	cumque invicem non essent consentientes, discedebant, dicente paulo unum verbum: quia bene spiritus sanctus locutus est per isaiam prophetam ad patres nostros,dicens: vade ad populum istum, et dic ad eos: aure audietis, et non intelligetis, et videntes videbitis, et non perspicietis.	2020-04-20	Actus_Apostolorum
1100000765	incrassatum est enim cor populi huius, et auribus graviter audierunt, et oculos suos compresserunt: ne forte videant oculis, et auribus audiant, et corde intelligant, et convertantur, et sanem eos.	2020-04-20	Actus_Apostolorum
1100000766	notum ergo sit vobis, quoniam gentibus missum est hoc salutare dei, et ipsi audient.	2020-04-20	Actus_Apostolorum
1100000767	et cum haec dixisset, exierunt ab eo iudaei, multam habentes inter se quaestionem.	2020-04-20	Actus_Apostolorum
1100000768	mansit autem biennio toto in suo conducto: et suscipiebat omnes qui ingrediebantur ad eum,praedicans regnum dei, et docens quae sunt de domino iesu christo cum omni fiducia, sine prohibitione.	2020-04-20	Actus_Apostolorum
