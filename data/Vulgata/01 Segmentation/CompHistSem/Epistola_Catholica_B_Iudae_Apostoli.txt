1100000001	epistola catholica b. iudae apostoli	2020-04-18	Epistola_Catholica_B_Iudae_Apostoli
1100000002	caput 1	2020-04-18	Epistola_Catholica_B_Iudae_Apostoli
1100000003	iudas iesu christi servus, frater autem iacobi, his qui sunt in deo patre dilectis, et christo iesu conservatis, et vocatis.	2020-04-18	Epistola_Catholica_B_Iudae_Apostoli
1100000004	misericordia vobis, et pax, et caritas adimpleatur.	2020-04-18	Epistola_Catholica_B_Iudae_Apostoli
1100000005	carissimi, omnem sollicitudinem faciens scribendi vobis de communi vestra salute, necesse habui scribere vobis: deprecans supercertari semel traditae sanctis fidei.	2020-04-18	Epistola_Catholica_B_Iudae_Apostoli
1100000006	subintroierunt enim quidam homines (qui olim praescripti sunt in hoc iudicium) impii, dei nostri gratiam transferentes in luxuriam, et solum dominatorem, et dominum nostrum iesum christum negantes.	2020-04-18	Epistola_Catholica_B_Iudae_Apostoli
1100000007	commonere autem vos volo, scientes semel omnia, quoniam iesus populum de terra aegypti salvans, secundo eos, qui non crediderunt, perdidit:angelos vero, qui non servaverunt suum principatum, sed dereliquerunt suum domicilium, in iudicium magni diei, vinculis aeternis sub caligine reservavit.	2020-04-18	Epistola_Catholica_B_Iudae_Apostoli
1100000008	sicut sodoma, et gomorrha, et finitimae civitates simili modo exfornicatae, et abeuntes post carnem alteram, factae sunt exemplum, ignis aeterni poenam sustinentes.	2020-04-18	Epistola_Catholica_B_Iudae_Apostoli
1100000009	similiter et hi carnem quidem maculant, dominationem autem spernunt, maiestatem autem blasphemant.	2020-04-18	Epistola_Catholica_B_Iudae_Apostoli
1100000010	cum michael archangelus cum diabolo disputans altercaretur de moysi corpore, non est ausus iudicium inferre blasphemiae: sed dixit: imperet tibi dominus.	2020-04-18	Epistola_Catholica_B_Iudae_Apostoli
1100000011	hi autem quaecumque quidem ignorant, blasphemant: quaecumque autem naturaliter, tamquam muta animalia, norunt, in his corrumpuntur.	2020-04-18	Epistola_Catholica_B_Iudae_Apostoli
1100000012	vae illis, quia in via cain abierunt, et errore balaam mercede effusi sunt, et in contradictione core perierunt!	2020-04-18	Epistola_Catholica_B_Iudae_Apostoli
1100000013	hi sunt in epulis suis maculae, convivantes sine timore, semetipsos pascentes, nubes sine aqua, quae a ventis circumferentur, arbores autumnales, infructuosae, bis mortuae, eradicatae,fluctus feri maris, despumantes suas confusiones, sidera errantia: quibus procella tenebrarum servata est in aeternum.	2020-04-18	Epistola_Catholica_B_Iudae_Apostoli
1100000014	prophetavit autem et de his septimus ab adam enoch, dicens: ecce venit dominus in sanctis millibus suisfacere iudicium contra omnes, et arguere omnes impios de omnibus operibus impietatis eorum, quibus impie egerunt, et de omnibus duris, quae locuti sunt contra deum peccatores impii.	2020-04-18	Epistola_Catholica_B_Iudae_Apostoli
1100000015	hi sunt murmuratores querulosi, secundum desideria sua ambulantes, et os eorum loquitur superba, mirantes personas quaestus causa.	2020-04-18	Epistola_Catholica_B_Iudae_Apostoli
1100000016	vos autem carissimi, memores estote verborum, quae praedicta sunt ab apostolis domini nostri iesu christi,qui dicebant vobis, quoniam in novissimo tempore venient illusores, secundum desideria sua ambulantes in impietatibus.	2020-04-18	Epistola_Catholica_B_Iudae_Apostoli
1100000017	hi sunt, qui segregant semetipsos, animales, spiritum non habentes.	2020-04-18	Epistola_Catholica_B_Iudae_Apostoli
1100000018	vos autem carissimi superaedificantes vosmetipsos sanctissimae vestrae fidei, in spiritu sancto orantes,vosmetipsos in dilectione dei servate, exspectantes misericordiam domini nostri iesu christi in vitam aeternam.	2020-04-18	Epistola_Catholica_B_Iudae_Apostoli
1100000019	et hos quidem arguite iudicatos:illos vero salvate, de igne rapientes. 	2020-04-18	Epistola_Catholica_B_Iudae_Apostoli
1100000020	aliis autem miseremini in timore: odientes et eam, quae carnalis est, maculatam tunicam.	2020-04-18	Epistola_Catholica_B_Iudae_Apostoli
1100000021	ei autem qui potens est vos conservare sine peccato et constituere ante conspectum gloriae suae immaculatos in exsultatione in adventu domini nostri iesu christi,soli deo salvatori nostro, per iesum christum dominum nostrum, gloria et magnificentia, imperium et potestas ante omne saeculum, et nunc, et in omnia saecula saeculorum. 	2020-04-18	Epistola_Catholica_B_Iudae_Apostoli
1100000022	amen.	2020-04-18	Epistola_Catholica_B_Iudae_Apostoli
