1100000001	liber quartus regum	2020-04-18	Liber_Quartus_Regum
1100000002	caput 1	2020-04-18	Liber_Quartus_Regum
1100000003	praevaricatus est autem moab in israel, postquam mortuus est achab.	2020-04-18	Liber_Quartus_Regum
1100000004	ceciditque ochozias per cancellos coenaculi sui, quod habebat in samaria, et aegrotavit: misitque nuntios, dicens ad eos: ite, consulite beelzebub deum accaron, utrum vivere queam de infirmitate mea hac.	2020-04-18	Liber_Quartus_Regum
1100000005	angelus autem domini locutus est ad eliam thesbiten, dicens: surge, et ascende in occursum nuntiorum regis samariae, et dices ad eos: numquid non est deus in israel, ut eatis ad consulendum beelzebub deum accaron?	2020-04-18	Liber_Quartus_Regum
1100000006	quam ob rem haec dicit dominus: de lectulo, super quem ascendisti, non descendes, sed morte morieris. 	2020-04-18	Liber_Quartus_Regum
1100000007	et abiit elias.	2020-04-18	Liber_Quartus_Regum
1100000008	reversique sunt nuntii ad ochoziam. 	2020-04-18	Liber_Quartus_Regum
1100000009	qui dixit eis: quare reversi estis?	2020-04-18	Liber_Quartus_Regum
1100000010	at illi responderunt ei: vir occurrit nobis, et dixit ad nos: ite, et revertimini ad regem qui misit vos, et dicetis ei: haec dicit dominus: numquid quia non erat deus in israel, mittis ut consulatur beelzebub deus accaron? 	2020-04-18	Liber_Quartus_Regum
1100000011	idcirco de lectulo, super quem ascendisti, non descendes, sed morte morieris.	2020-04-18	Liber_Quartus_Regum
1100000012	qui dixit eis: cuius figurae et habitus est vir ille, qui occurrit vobis, et locutus est verba haec?	2020-04-18	Liber_Quartus_Regum
1100000013	at illi dixerunt: vir pilosus, et zona pellicea accinctus renibus. 	2020-04-18	Liber_Quartus_Regum
1100000014	qui ait: elias thesbites est.	2020-04-18	Liber_Quartus_Regum
1100000015	misitque ad eum quinquagenarium principem, et quinquaginta qui erant sub eo. 	2020-04-18	Liber_Quartus_Regum
1100000016	qui ascendit ad eum: sedentique in vertice montis, ait: homo dei, rex praecepit ut descendas.	2020-04-18	Liber_Quartus_Regum
1100000017	respondensque elias, dixit quinquagenario: si homo dei sum, descendat ignis de caelo, et devoret te, et quinquaginta tuos. 	2020-04-18	Liber_Quartus_Regum
1100000018	descendit itaque ignis de caelo, et devoravit eum, et quinquaginta qui erant cum eo.	2020-04-18	Liber_Quartus_Regum
1100000019	rursumque misit ad eum principem quinquagenarium alterum, et quinquaginta cum eo. 	2020-04-18	Liber_Quartus_Regum
1100000020	qui locutus est illi: homo dei, haec dicit rex: festina, descende.	2020-04-18	Liber_Quartus_Regum
1100000021	respondens elias, ait: si homo dei ego sum, descendat ignis de caelo, et devoret te, et quinquaginta tuos. 	2020-04-18	Liber_Quartus_Regum
1100000022	descendit ergo ignis de caelo, et devoravit illum, et quinquaginta eius.	2020-04-18	Liber_Quartus_Regum
1100000023	iterum misit principem quinquagenarium tertium, et quinquaginta qui erant cum eo. 	2020-04-18	Liber_Quartus_Regum
1100000024	qui cum venisset, curvavit genua contra eliam, et precatus est eum, et ait: homo dei, noli despicere animam meam, et animas servorum tuorum qui mecum sunt.	2020-04-18	Liber_Quartus_Regum
1100000025	ecce descendit ignis de caelo, et devoravit duos principes quinquagenarios primos, et quinquagenos qui cum eis erant: sed nunc obsecro ut miserearis animae meae.	2020-04-18	Liber_Quartus_Regum
1100000026	locutus est autem angelus domini ad eliam, dicens: descende cum eo: ne timeas. 	2020-04-18	Liber_Quartus_Regum
1100000027	surrexit igitur, et descendit cum eo ad regem,et locutus est ei: haec dicit dominus: quia misisti nuntios ad consulendum beelzebub deum accaron, quasi non esset deus in israel a quo posses interrogare sermonem, ideo de lectulo super quem ascendisti, non descendes, sed morte morieris.	2020-04-18	Liber_Quartus_Regum
1100000028	mortuus est ergo iuxta sermonem domini quem locutus est elias, et regnavit ioram frater eius pro eo, anno secundo ioram filii iosaphat regis iudae: non enim habebat filium.	2020-04-18	Liber_Quartus_Regum
1100000029	reliqua autem verborum ochoziae quae operatus est, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000030	caput 2	2020-04-18	Liber_Quartus_Regum
1100000031	factum est autem cum levare vellet dominus eliam per turbinem in caelum, ibant elias et eliseus de galgalis.	2020-04-18	Liber_Quartus_Regum
1100000032	dixitque elias ad eliseum: sede hic, quia dominus misit me usque in bethel. 	2020-04-18	Liber_Quartus_Regum
1100000033	cui ait eliseus: vivit dominus, et vivit anima tua, quia non derelinquam te. 	2020-04-18	Liber_Quartus_Regum
1100000034	cumque descendissent bethel,egressi sunt filii prophetarum qui erant in bethel, ad eliseum, et dixerunt ei: numquid nosti quia hodie dominus tollet dominum tuum a te? 	2020-04-18	Liber_Quartus_Regum
1100000035	qui respondit: et ego novi: silete.	2020-04-18	Liber_Quartus_Regum
1100000036	dixit autem elias ad eliseum: sede hic, quia dominus misit me in iericho. 	2020-04-18	Liber_Quartus_Regum
1100000037	et ille ait: vivit dominus, et vivit anima tua, quia non derelinquam te. 	2020-04-18	Liber_Quartus_Regum
1100000038	cumque venissent iericho,accesserunt filii prophetarum qui erant in iericho, ad eliseum, et dixerunt ei: numquid nosti quia dominus hodie tollet dominum tuum a te? 	2020-04-18	Liber_Quartus_Regum
1100000039	et ait: et ego novi: silete.	2020-04-18	Liber_Quartus_Regum
1100000040	dixit autem ei elias: sede hic, quia dominus misit me usque ad iordanem. 	2020-04-18	Liber_Quartus_Regum
1100000041	qui ait: vivit dominus, et vivit anima tua, quia non derelinquam te. 	2020-04-18	Liber_Quartus_Regum
1100000042	ierunt igitur ambo pariter,et quinquaginta viri de filiis prophetarum secuti sunt eos, qui et steterunt e contra, longe: illi autem ambo stabant super iordanem.	2020-04-18	Liber_Quartus_Regum
1100000043	tulitque elias pallium suum, et involvit illud, et percussit aquas: quae divisae sunt in utramque partem, et transierunt ambo per siccum.	2020-04-18	Liber_Quartus_Regum
1100000044	cumque transissent, elias dixit ad eliseum: postula quod vis ut faciam tibi, antequam tollar a te. 	2020-04-18	Liber_Quartus_Regum
1100000045	dixitque eliseus: obsecro ut fiat in me duplex spiritus tuus.	2020-04-18	Liber_Quartus_Regum
1100000046	qui respondit: rem difficilem postulasti: attamen si videris me quando tollar a te, erit tibi quod petisti: si autem non videris, non erit.	2020-04-18	Liber_Quartus_Regum
1100000047	cumque pergerent, et incedentes sermocinarentur, ecce currus igneus, et equi ignei diviserunt utrumque: et ascendit elias per turbinem in caelum.	2020-04-18	Liber_Quartus_Regum
1100000048	eliseus autem videbat, et clamabat: pater mi, pater mi, currus israel, et auriga eius. 	2020-04-18	Liber_Quartus_Regum
1100000049	et non vidit eum amplius: apprehenditque vestimenta sua, et scidit illa in duas partes.	2020-04-18	Liber_Quartus_Regum
1100000050	et levavit pallium eliae, quod ceciderat ei: reversusque stetit super ripam iordanis,et pallio eliae, quod ceciderat ei, percussit aquas, et non sunt divisae: et dixit: ubi est deus eliae etiam nunc? 	2020-04-18	Liber_Quartus_Regum
1100000051	percussitque aquas, et divisae sunt huc atque illuc, et transiit eliseus.	2020-04-18	Liber_Quartus_Regum
1100000052	videntes autem filii prophetarum qui erant in iericho e contra, dixerunt: requievit spiritus eliae super eliseum. 	2020-04-18	Liber_Quartus_Regum
1100000053	et venientes in occursum eius, adoraverunt eum proni in terram,dixeruntque illi: ecce cum servis tuis sunt quinquaginta viri fortes qui possunt ire, et quaerere dominum tuum, ne forte tulerit eum spiritus domini, et proiecerit eum in unum montium, aut in unam vallium. 	2020-04-18	Liber_Quartus_Regum
1100000054	qui ait: nolite mittere.	2020-04-18	Liber_Quartus_Regum
1100000055	coegeruntque eum donec acquiesceret, et diceret: mittite. 	2020-04-18	Liber_Quartus_Regum
1100000056	et miserunt quinquaginta viros: qui cum quaesissent tribus diebus, non invenerunt.	2020-04-18	Liber_Quartus_Regum
1100000057	et reversi sunt ad eum: at ille habitabat in iericho, et dixit eis: numquid non dixi vobis: nolite mittere?	2020-04-18	Liber_Quartus_Regum
1100000058	dixerunt quoque viri civitatis ad eliseum: ecce habitatio civitatis huius optima est, sicut tu ipse, domine, perspicis: sed aquae pessimae sunt, et terra sterilis.	2020-04-18	Liber_Quartus_Regum
1100000059	at ille ait: afferte mihi vas novum, et mittite in illud sal. 	2020-04-18	Liber_Quartus_Regum
1100000060	quod cum attulissent,egressus ad fontem aquarum misit in illum sal, et ait: haec dicit dominus: sanavi aquas has, et non erit ultra in eis mors, neque sterilitas.	2020-04-18	Liber_Quartus_Regum
1100000061	sanatae sunt ergo aquae usque in diem hanc, iuxta verbum elisei quod locutus est.	2020-04-18	Liber_Quartus_Regum
1100000062	ascendit autem inde in bethel: cumque ascenderet per viam, pueri parvi egressi sunt de civitate, et illudebant ei, dicentes: ascende calve, ascende calve.	2020-04-18	Liber_Quartus_Regum
1100000063	qui cum respexisset, vidit eos, et maledixit eis in nomine domini: egressique sunt duo ursi de saltu, et laceraverunt ex eis quadraginta duos pueros.	2020-04-18	Liber_Quartus_Regum
1100000064	abiit autem inde in montem carmeli, et inde reversus est in samariam.	2020-04-18	Liber_Quartus_Regum
1100000065	caput 3	2020-04-18	Liber_Quartus_Regum
1100000066	ioram vero filius achab regnavit super israel in samaria anno decimooctavo iosaphat regis iudae: regnavitque duodecim annis.	2020-04-18	Liber_Quartus_Regum
1100000067	et fecit malum coram domino, sed non sicut pater suus et mater: tulit enim statuas baal quas fecerat pater eius.	2020-04-18	Liber_Quartus_Regum
1100000068	verumtamen in peccatis ieroboam filii nabat, qui peccare fecit israel, adhaesit, nec recessit ab eis.	2020-04-18	Liber_Quartus_Regum
1100000069	porro mesa rex moab nutriebat pecora multa, et solvebat regi israel centum millia agnorum, et centum millia arietum cum velleribus suis.	2020-04-18	Liber_Quartus_Regum
1100000070	cumque mortuus fuisset achab, praevaricatus est foedus quod habebat cum rege israel.	2020-04-18	Liber_Quartus_Regum
1100000071	egressus est igitur rex ioram in die illa de samaria, et recensuit universum israel.	2020-04-18	Liber_Quartus_Regum
1100000072	misitque ad iosaphat regem iuda, dicens: rex moab recessit a me: veni mecum contra eum ad praelium. 	2020-04-18	Liber_Quartus_Regum
1100000073	qui respondit: ascendam: qui meus est, tuus est: populus meus, populus tuus, et equi mei, equi tui.	2020-04-18	Liber_Quartus_Regum
1100000074	dixitque: per quam viam ascendemus? 	2020-04-18	Liber_Quartus_Regum
1100000075	at ille respondit: per desertum idumaeae.	2020-04-18	Liber_Quartus_Regum
1100000076	perrexerunt igitur rex israel, et rex iuda, et rex edom, et circuierunt per viam septem dierum, nec erat aqua exercitui et iumentis quae sequebantur eos.	2020-04-18	Liber_Quartus_Regum
1100000077	dixitque rex israel: heu! 	2020-04-18	Liber_Quartus_Regum
1100000078	heu! 	2020-04-18	Liber_Quartus_Regum
1100000079	heu! 	2020-04-18	Liber_Quartus_Regum
1100000080	congregavit nos dominus tres reges ut traderet in manus moab.	2020-04-18	Liber_Quartus_Regum
1100000081	et ait iosaphat: estne hic propheta domini, ut deprecemur dominum per eum? 	2020-04-18	Liber_Quartus_Regum
1100000082	et respondit unus de servis regis israel: est hic eliseus filius saphat, qui fundebat aquam super manus eliae.	2020-04-18	Liber_Quartus_Regum
1100000083	et ait iosaphat: est apud eum sermo domini. 	2020-04-18	Liber_Quartus_Regum
1100000084	descenditque ad eum rex israel, et iosaphat rex iuda, et rex edom.	2020-04-18	Liber_Quartus_Regum
1100000085	dixit autem eliseus ad regem israel: quid mihi et tibi est? 	2020-04-18	Liber_Quartus_Regum
1100000086	vade ad prophetas patris tui et matris tuae. 	2020-04-18	Liber_Quartus_Regum
1100000087	et ait illi rex israel: quare congregavit dominus tres reges hos ut traderet eos in manus moab?	2020-04-18	Liber_Quartus_Regum
1100000088	dixitque ad eum eliseus: vivit dominus exercituum, in cuius conspectu sto, quod si non vultum iosaphat regis iudae erubescerem, non attendissem quidem te, nec respexissem.	2020-04-18	Liber_Quartus_Regum
1100000089	nunc autem adducite mihi psaltem. 	2020-04-18	Liber_Quartus_Regum
1100000090	cumque caneret psaltes, facta est super eum manus domini, et ait:haec dicit dominus: facite alveum torrentis huius fossas et fossas.	2020-04-18	Liber_Quartus_Regum
1100000091	haec enim dicit dominus: non videbitis ventum, neque pluviam: et alveus iste replebitur aquis, et bibetis vos, et familiae vestrae, et iumenta vestra.	2020-04-18	Liber_Quartus_Regum
1100000092	parumque est hoc in conspectu domini: insuper tradet etiam moab in manus vestras.	2020-04-18	Liber_Quartus_Regum
1100000093	et percutietis omnem civitatem munitam, et omnem urbem electam, et universum lignum fructiferum succidetis, cunctosque fontes aquarum obturabitis, et omnem agrum egregium operietis lapidibus.	2020-04-18	Liber_Quartus_Regum
1100000094	factum est igitur mane, quando sacrificium offerri solet, et ecce aquae veniebant per viam edom, et repleta est terra aquis.	2020-04-18	Liber_Quartus_Regum
1100000095	universi autem moabitae audientes quod ascendissent reges ut pugnarent adversum eos, convocaverunt omnes qui accincti erant balteo desuper, et steterunt in terminis.	2020-04-18	Liber_Quartus_Regum
1100000096	primoque mane surgentes, et orto iam sole ex adverso aquarum, viderunt moabitae e contra aquas rubras quasi sanguinem,dixeruntque: sanguis gladii est: pugnaverunt reges contra se, et caesi sunt mutuo: nunc perge ad praedam, moab.	2020-04-18	Liber_Quartus_Regum
1100000097	perrexeruntque in castra israel: porro consurgens israel, percussit moab: at illi fugerunt coram eis. 	2020-04-18	Liber_Quartus_Regum
1100000098	venerunt igitur qui vicerant, et percusserunt moab,et civitates destruxerunt: et omnem agrum optimum, mittentes singuli lapides, repleverunt: et universos fontes aquarum obturaverunt: et omnia ligna fructifera succiderunt, ita ut muri tantum fictiles remanerent: et circumdata est civitas a fundibulariis, et magna ex parte percussa.	2020-04-18	Liber_Quartus_Regum
1100000099	quod cum vidisset rex moab, praevaluisse scilicet hostes, tulit secum septingentos viros educentes gladium, ut irrumperent ad regem edom: et non potuerunt.	2020-04-18	Liber_Quartus_Regum
1100000100	arripiensque filium suum primogenitum, qui regnaturus erat pro eo, obtulit holocaustum super murum: et facta est indignatio magna in israel, statimque recesserunt ab eo, et reversi sunt in terram suam.	2020-04-18	Liber_Quartus_Regum
1100000101	caput 4	2020-04-18	Liber_Quartus_Regum
1100000102	mulier autem quaedam de uxoribus prophetarum clamabat ad eliseum, dicens: servus tuus vir meus mortuus est, et tu nosti quia servus tuus fuit timens dominum: et ecce creditor venit ut tollat duos filios meos ad serviendum sibi.	2020-04-18	Liber_Quartus_Regum
1100000103	cui dixit eliseus: quid vis ut faciam tibi? 	2020-04-18	Liber_Quartus_Regum
1100000104	dic mihi, quid habes in domo tua? 	2020-04-18	Liber_Quartus_Regum
1100000105	at illa respondit: non habeo ancilla tua quidquam in domo mea, nisi parum olei quo ungar.	2020-04-18	Liber_Quartus_Regum
1100000106	cui ait: vade, pete mutuo ab omnibus vicinis tuis vasa vacua non pauca,et ingredere, et claude ostium tuum cum intrinsecus fueris tu, et filii tui: et mitte inde in omnia vasa haec, et cum plena fuerint, tolles.	2020-04-18	Liber_Quartus_Regum
1100000107	ivit itaque mulier, et clausit ostium super se, et super filios suos: illi offerebant vasa, et illa infundebat.	2020-04-18	Liber_Quartus_Regum
1100000108	cumque plena fuissent vasa, dixit ad filium suum: affer mihi adhuc vas. 	2020-04-18	Liber_Quartus_Regum
1100000109	et ille respondit: non habeo. 	2020-04-18	Liber_Quartus_Regum
1100000110	stetitque oleum.	2020-04-18	Liber_Quartus_Regum
1100000111	venit autem illa, et indicavit homini dei. 	2020-04-18	Liber_Quartus_Regum
1100000112	et ille: vade, inquit, vende oleum, et redde creditori tuo: tu autem, et filii tui vivite de reliquo.	2020-04-18	Liber_Quartus_Regum
1100000113	facta est autem quaedam dies, et transibat eliseus per sunam: erat autem ibi mulier magna, quae tenuit eum ut comederet panem: cumque frequenter inde transiret, divertebat ad eam ut comederet panem.	2020-04-18	Liber_Quartus_Regum
1100000114	quae dixit ad virum suum: animadverto quod vir dei sanctus est iste, qui transit per nos frequenter.	2020-04-18	Liber_Quartus_Regum
1100000115	faciamus ergo ei coenaculum parvum, et ponamus ei in eo lectulum, et mensam, et sellam, et candelabrum, ut cum venerit ad nos, maneat ibi.	2020-04-18	Liber_Quartus_Regum
1100000116	facta est ergo dies quaedam, et veniens divertit in coenaculum, et requievit ibi.	2020-04-18	Liber_Quartus_Regum
1100000117	dixitque ad giezi puerum suum: voca sunamitidem istam. 	2020-04-18	Liber_Quartus_Regum
1100000118	qui cum vocasset eam, et illa stetisset coram eo,dixit ad puerum suum: loquere ad eam: ecce, sedule in omnibus ministrasti nobis: quid vis ut faciam tibi? 	2020-04-18	Liber_Quartus_Regum
1100000119	numquid habes negotium, et vis ut loquar regi, sive principi militiae? 	2020-04-18	Liber_Quartus_Regum
1100000120	quae respondit: in medio populi mei habito.	2020-04-18	Liber_Quartus_Regum
1100000121	et ait: quid ergo vult ut faciam ei? 	2020-04-18	Liber_Quartus_Regum
1100000122	dixitque giezi: ne quaeras: filium enim non habet, et vir eius senex est.	2020-04-18	Liber_Quartus_Regum
1100000123	praecepit itaque ut vocaret eam: quae cum vocata fuisset, et stetisset ante ostium,dixit ad eam: in tempore isto, et in hac eadem hora, si vita comes fuerit, habebis in utero filium. 	2020-04-18	Liber_Quartus_Regum
1100000124	at illa respondit: noli quaeso, domine mi vir dei, noli mentiri ancillae tuae.	2020-04-18	Liber_Quartus_Regum
1100000125	et concepit mulier, et peperit filium in tempore, et in hora eadem, qua dixerat eliseus.	2020-04-18	Liber_Quartus_Regum
1100000126	crevit autem puer: et cum esset quaedam dies, et egressus isset ad patrem suum, ad messores,ait patri suo: caput meum doleo, caput meum doleo. 	2020-04-18	Liber_Quartus_Regum
1100000127	at ille dixit puero: tolle, et duc eum ad matrem suam.	2020-04-18	Liber_Quartus_Regum
1100000128	qui cum tulisset, et duxisset eum ad matrem suam, posuit eum illa super genua sua usque ad meridiem, et mortuus est.	2020-04-18	Liber_Quartus_Regum
1100000129	ascendit autem, et collocavit eum super lectulum hominis dei, et clausit ostium: et egressa,vocavit virum suum, et ait: mitte mecum, obsecro, unum de pueris, et asinam, ut excurram usque ad hominem dei, et revertar.	2020-04-18	Liber_Quartus_Regum
1100000130	qui ait illi: quam ob causam vadis ad eum? 	2020-04-18	Liber_Quartus_Regum
1100000131	hodie non sunt calendae, neque sabbatum. 	2020-04-18	Liber_Quartus_Regum
1100000132	quae respondit: vadam.	2020-04-18	Liber_Quartus_Regum
1100000133	stravitque asinam, et praecepit puero: mina, et propera: ne mihi moram facias in eundo: et hoc age quod praecipio tibi.	2020-04-18	Liber_Quartus_Regum
1100000134	profecta est igitur, et venit ad virum dei in montem carmeli: cumque vidisset eam vir dei e contra, ait ad giezi puerum suum: ecce sunamitis illa.	2020-04-18	Liber_Quartus_Regum
1100000135	vade ergo in occursum eius, et dic ei: recte ne agitur circa te, et circa virum tuum, et circa filium tuum? 	2020-04-18	Liber_Quartus_Regum
1100000136	quae respondit: recte.	2020-04-18	Liber_Quartus_Regum
1100000137	cumque venisset ad virum dei in montem, apprehendit pedes eius: et accessit giezi ut amoveret eam. 	2020-04-18	Liber_Quartus_Regum
1100000138	et ait homo dei: dimitte illam: anima enim eius in amaritudine est, et dominus celavit a me, et non indicavit mihi.	2020-04-18	Liber_Quartus_Regum
1100000139	quae dixit illi: numquid petivi filium a domino meo? 	2020-04-18	Liber_Quartus_Regum
1100000140	numquid non dixi tibi: ne illudas me?	2020-04-18	Liber_Quartus_Regum
1100000141	et ille ait ad giezi: accinge lumbos tuos, et tolle baculum meum in manu tua, et vade. 	2020-04-18	Liber_Quartus_Regum
1100000142	si occurrerit tibi homo, non salutes eum: et si salutaverit te quispiam, non respondeas illi: et pones baculum meum super faciem pueri.	2020-04-18	Liber_Quartus_Regum
1100000143	porro mater pueri ait: vivit dominus, et vivit anima tua, non dimittam te. 	2020-04-18	Liber_Quartus_Regum
1100000144	surrexit ergo, et secutus est eam.	2020-04-18	Liber_Quartus_Regum
1100000145	giezi autem praecesserat ante eos, et posuerat baculum super faciem pueri, et non erat vox, neque sensus: reversusque est in occursum eius, et nuntiavit ei, dicens: non surrexit puer.	2020-04-18	Liber_Quartus_Regum
1100000146	ingressus est ergo eliseus domum, et ecce puer mortuus iacebat in lectulo eius:ingressusque clausit ostium super se et super puerum, et oravit ad dominum.	2020-04-18	Liber_Quartus_Regum
1100000147	et ascendit, et incubuit super puerum: posuitque os suum super os eius, et oculos suos super oculos eius, et manus suas super manus eius: et incurvavit se super eum, et calefacta est caro pueri.	2020-04-18	Liber_Quartus_Regum
1100000148	at ille reversus, deambulavit in domo, semel huc atque illuc: et ascendit, et incubuit super eum: et oscitavit puer septies, aperuitque oculos.	2020-04-18	Liber_Quartus_Regum
1100000149	at ille vocavit giezi, et dixit ei: voca sunamitidem hanc. 	2020-04-18	Liber_Quartus_Regum
1100000150	quae vocata, ingressa est ad eum. 	2020-04-18	Liber_Quartus_Regum
1100000151	qui ait: tolle filium tuum.	2020-04-18	Liber_Quartus_Regum
1100000152	venit illa, et corruit ad pedes eius, et adoravit super terram: tulitque filium suum, et egressa est.	2020-04-18	Liber_Quartus_Regum
1100000153	et eliseus reversus est in galgala. 	2020-04-18	Liber_Quartus_Regum
1100000154	erat autem fames in terra, et filii prophetarum habitabant coram eo. 	2020-04-18	Liber_Quartus_Regum
1100000155	dixitque uni de pueris suis: pone ollam grandem, et coque pulmentum filiis prophetarum.	2020-04-18	Liber_Quartus_Regum
1100000156	et egressus est unus in agrum ut colligeret herbas agrestes: invenitque quasi vitem silvestrem, et collegit ex ea colocynthidas agri, et implevit pallium suum, et reversus concidit in ollam pulmenti: nesciebat enim quid esset.	2020-04-18	Liber_Quartus_Regum
1100000157	infuderunt ergo sociis ut comederent: cumque gustassent de coctione, clamaverunt, dicentes: mors in olla, vir dei. 	2020-04-18	Liber_Quartus_Regum
1100000158	et non potuerunt comedere.	2020-04-18	Liber_Quartus_Regum
1100000159	at ille: afferte, inquit, farinam. 	2020-04-18	Liber_Quartus_Regum
1100000160	cumque tulissent, misit in ollam, et ait: infunde turbae, ut comedant. 	2020-04-18	Liber_Quartus_Regum
1100000161	et non fuit amplius quidquam amaritudinis in olla.	2020-04-18	Liber_Quartus_Regum
1100000162	vir autem quidam venit de baalsalisa deferens viro dei panes primitiarum, viginti panes hordeaceos, et frumentum novum in pera sua. 	2020-04-18	Liber_Quartus_Regum
1100000163	at ille dixit: da populo, ut comedat.	2020-04-18	Liber_Quartus_Regum
1100000164	responditque ei minister eius: quantum est hoc, ut apponam centum viris? 	2020-04-18	Liber_Quartus_Regum
1100000165	rursum ille ait: da populo, ut comedat: haec enim dicit dominus: comedent, et supererit.	2020-04-18	Liber_Quartus_Regum
1100000166	posuit itaque coram eis: qui comederunt, et superfuit iuxta verbum domini.	2020-04-18	Liber_Quartus_Regum
1100000167	caput 5	2020-04-18	Liber_Quartus_Regum
1100000168	naaman princeps militiae regis syriae erat vir magnus apud dominum suum, et honoratus: per illum enim dedit dominus salutem syriae: erat autem vir fortis et dives, sed leprosus.	2020-04-18	Liber_Quartus_Regum
1100000169	porro de syria egressi fuerant latrunculi, et captivam duxerant de terra israel puellam parvulam, quae erat in obsequio uxoris naaman:quae ait ad dominam suam: utinam fuisset dominus meus ad prophetam qui est in samaria, profecto curasset eum a lepra quam habet.	2020-04-18	Liber_Quartus_Regum
1100000170	ingressus est itaque naaman ad dominum suum, et nuntiavit ei, dicens: sic et sic locuta est puella de terra israel.	2020-04-18	Liber_Quartus_Regum
1100000171	dixitque ei rex syriae: vade, et mittam litteras ad regem israel. 	2020-04-18	Liber_Quartus_Regum
1100000172	qui cum profectus esset, et tulisset secum decem talenta argenti, et sex millia aureos, et decem mutatoria vestimentorum,detulit litteras ad regem israel in haec verba: cum acceperis epistolam hanc, scito quod miserim ad te naaman servum meum, ut cures eum a lepra sua.	2020-04-18	Liber_Quartus_Regum
1100000173	cumque legisset rex israel litteras, scidit vestimenta sua, et ait: numquid deus ego sum, ut occidere possim et vivificare, quia iste misit ad me ut curem hominem a lepra sua? 	2020-04-18	Liber_Quartus_Regum
1100000174	animadvertite, et videte quod occasiones quaerat adversum me.	2020-04-18	Liber_Quartus_Regum
1100000175	quod cum audisset eliseus vir dei, scidisse videlicet regem israel vestimenta sua, misit ad eum, dicens: quare scidisti vestimenta tua? 	2020-04-18	Liber_Quartus_Regum
1100000176	veniat ad me, et sciat esse prophetam in israel.	2020-04-18	Liber_Quartus_Regum
1100000177	venit ergo naaman cum equis et curribus, et stetit ad ostium domus elisei:misitque ad eum eliseus nuntium, dicens: vade, et lavare septies in iordane, et recipiet sanitatem caro tua, atque mundaberis.	2020-04-18	Liber_Quartus_Regum
1100000178	iratus naaman recedebat, dicens: putabam quod egrederetur ad me, et stans invocaret nomen domini dei sui, et tangeret manu sua locum leprae, et curaret me.	2020-04-18	Liber_Quartus_Regum
1100000179	numquid non meliores sunt abana et pharphar fluvii damasci, omnibus aquis israel, ut laver in eis, et munder? 	2020-04-18	Liber_Quartus_Regum
1100000180	cum ergo vertisset se, et abiret indignans,accesserunt ad eum servi sui, et locuti sunt ei: pater, etsi rem grandem dixisset tibi propheta, certe facere debueras: quanto magis quia nunc dixit tibi: lavare, et mundaberis?	2020-04-18	Liber_Quartus_Regum
1100000181	descendit, et lavit in iordane septies iuxta sermonem viri dei: et restituta est caro eius sicut caro pueri parvuli, et mundatus est.	2020-04-18	Liber_Quartus_Regum
1100000182	reversusque ad virum dei cum universo comitatu suo, venit, et stetit coram eo, et ait: vere scio quod non sit alius deus in universa terra, nisi tantum in israel. 	2020-04-18	Liber_Quartus_Regum
1100000183	obsecro itaque ut accipias benedictionem a servo tuo.	2020-04-18	Liber_Quartus_Regum
1100000184	at ille respondit: vivit dominus, ante quem sto, quia non accipiam. 	2020-04-18	Liber_Quartus_Regum
1100000185	cumque vim faceret, penitus non acquievit.	2020-04-18	Liber_Quartus_Regum
1100000186	dixitque naaman: ut vis: sed, obsecro, concede mihi servo tuo ut tollam onus duorum burdonum de terra: non enim faciet ultra servus tuus holocaustum aut victimam diis alienis, nisi domino.	2020-04-18	Liber_Quartus_Regum
1100000187	hoc autem solum est, de quo depreceris dominum pro servo tuo, quando ingredietur dominus meus templum remmon ut adoret: et illo innitente super manum meam, si adoravero in templo remmon, adorante eo in eodem loco, ut ignoscat mihi dominus servo tuo pro hac re.	2020-04-18	Liber_Quartus_Regum
1100000188	qui dixit ei: vade in pace. 	2020-04-18	Liber_Quartus_Regum
1100000189	abiit ergo ab eo electo terrae tempore.	2020-04-18	Liber_Quartus_Regum
1100000190	dixitque giezi puer viri dei: pepercit dominus meus naaman syro isti, ut non acciperet ab eo quae attulit: vivit dominus, quia curram post eum, et accipiam ab eo aliquid.	2020-04-18	Liber_Quartus_Regum
1100000191	et secutus est giezi post tergum naaman: quem cum vidisset ille currentem ad se, desiliit de curru in occursum eius, et ait: rectene sunt omnia?	2020-04-18	Liber_Quartus_Regum
1100000192	et ille ait: recte. 	2020-04-18	Liber_Quartus_Regum
1100000193	dominus meus misit me ad te dicens: modo venerunt ad me duo adolescentes de monte ephraim, ex filiis prophetarum: da eis talentum argenti, et vestes mutatorias duplices.	2020-04-18	Liber_Quartus_Regum
1100000194	dixitque naaman: melius est ut accipias duo talenta. 	2020-04-18	Liber_Quartus_Regum
1100000195	et coegit eum, ligavitque duo talenta argenti in duobus saccis, et duplicia vestimenta, et imposuit duobus pueris suis, qui et portaverunt coram eo.	2020-04-18	Liber_Quartus_Regum
1100000196	cumque venisset iam vesperi, tulit de manu eorum, et reposuit in domo, dimisitque viros, et abierunt.	2020-04-18	Liber_Quartus_Regum
1100000197	ipse autem ingressus, stetit coram domino suo. 	2020-04-18	Liber_Quartus_Regum
1100000198	et dixit eliseus: unde venis, giezi? 	2020-04-18	Liber_Quartus_Regum
1100000199	qui respondit: non ivit servus tuus quoquam.	2020-04-18	Liber_Quartus_Regum
1100000200	at ille ait: nonne cor meum in praesenti erat, quando reversus est homo de curru suo in occursum tui? 	2020-04-18	Liber_Quartus_Regum
1100000201	nunc igitur accepisti argentum, et accepisti vestes ut emas oliveta, et vineas, et oves, et boves, et servos, et ancillas.	2020-04-18	Liber_Quartus_Regum
1100000202	sed et lepra naaman adhaerebit tibi, et semini tuo usque in sempiternum. 	2020-04-18	Liber_Quartus_Regum
1100000203	et egressus est ab eo leprosus quasi nix.	2020-04-18	Liber_Quartus_Regum
1100000204	caput 6	2020-04-18	Liber_Quartus_Regum
1100000205	dixerunt autem filii prophetarum ad eliseum: ecce locus in quo habitamus coram te, angustus est nobis.	2020-04-18	Liber_Quartus_Regum
1100000206	eamus usque ad iordanem, et tollant singuli de silva materias singulas, ut aedificemus nobis ibi locum ad habitandum. 	2020-04-18	Liber_Quartus_Regum
1100000207	qui dixit: ite.	2020-04-18	Liber_Quartus_Regum
1100000208	et ait unus ex illis: veni ergo et tu cum servis tuis. 	2020-04-18	Liber_Quartus_Regum
1100000209	respondit: ego veniam.	2020-04-18	Liber_Quartus_Regum
1100000210	et abiit cum eis. 	2020-04-18	Liber_Quartus_Regum
1100000211	cumque venissent ad iordanem, caedebant ligna.	2020-04-18	Liber_Quartus_Regum
1100000212	accidit autem ut cum unus materiam succidisset, caderet ferrum securis in aquam: exclamavitque ille, et ait: heu! 	2020-04-18	Liber_Quartus_Regum
1100000213	heu! 	2020-04-18	Liber_Quartus_Regum
1100000214	heu! 	2020-04-18	Liber_Quartus_Regum
1100000215	domine mi: et hoc ipsum mutuo acceperam.	2020-04-18	Liber_Quartus_Regum
1100000216	dixit autem homo dei: ubi cecidit? 	2020-04-18	Liber_Quartus_Regum
1100000217	at ille monstravit ei locum. 	2020-04-18	Liber_Quartus_Regum
1100000218	praecidit ergo lignum, et misit illuc: natavitque ferrum,et ait: tolle. 	2020-04-18	Liber_Quartus_Regum
1100000219	qui extendit manum, et tulit illud.	2020-04-18	Liber_Quartus_Regum
1100000220	rex autem syriae pugnabat contra israel, consiliumque iniit cum servis suis, dicens: in loco illo et illo ponamus insidias.	2020-04-18	Liber_Quartus_Regum
1100000221	misit itaque vir dei ad regem israel, dicens: cave ne transeas in locum illum: quia ibi syri in insidiis sunt.	2020-04-18	Liber_Quartus_Regum
1100000222	misit itaque rex israel ad locum quem dixerat ei vir dei, et praeoccupavit eum, et observavit se ibi non semel neque bis.	2020-04-18	Liber_Quartus_Regum
1100000223	conturbatumque est cor regis syriae pro hac re: et convocatis servis suis, ait: quare non indicatis mihi quis proditor mei sit apud regem israel?	2020-04-18	Liber_Quartus_Regum
1100000224	dixitque unus servorum eius: nequaquam, domine mi rex, sed eliseus propheta qui est in israel, indicat regi israel omnia verba quaecumque locutus fueris in conclavi tuo.	2020-04-18	Liber_Quartus_Regum
1100000225	dixitque eis: ite, et videte ubi sit, ut mittam, et capiam eum. 	2020-04-18	Liber_Quartus_Regum
1100000226	annuntiaveruntque ei, dicentes: ecce in dothan.	2020-04-18	Liber_Quartus_Regum
1100000227	misit ergo illuc equos et currus, et robur exercitus: qui cum venissent nocte, circumdederunt civitatem.	2020-04-18	Liber_Quartus_Regum
1100000228	consurgens autem diluculo minister viri dei, egressus vidit exercitum in circuitu civitatis, et equos et currus: nuntiavitque ei, dicens: heu! 	2020-04-18	Liber_Quartus_Regum
1100000229	heu! 	2020-04-18	Liber_Quartus_Regum
1100000230	heu! 	2020-04-18	Liber_Quartus_Regum
1100000231	domine mi: quid faciemus?	2020-04-18	Liber_Quartus_Regum
1100000232	at ille respondit: noli timere: plures enim nobiscum sunt, quam cum illis.	2020-04-18	Liber_Quartus_Regum
1100000233	cumque orasset eliseus, ait: domine, aperi oculos huius, ut videat. 	2020-04-18	Liber_Quartus_Regum
1100000234	et aperuit dominus oculos pueri, et vidit: et ecce mons plenus equorum et curruum igneorum in circuitu elisei.	2020-04-18	Liber_Quartus_Regum
1100000235	hostes vero descenderunt ad eum: porro eliseus oravit ad dominum, dicens: percute, obsecro, gentem hanc caecitate. 	2020-04-18	Liber_Quartus_Regum
1100000236	percussitque eos dominus ne viderent, iuxta verbum elisei.	2020-04-18	Liber_Quartus_Regum
1100000237	dixit autem ad eos eliseus: non est haec via, neque ista est civitas: sequimini me, et ostendam vobis virum quem quaeritis. 	2020-04-18	Liber_Quartus_Regum
1100000238	duxit ergo eos in samariam:cumque ingressi fuissent in samariam, dixit eliseus: domine, aperi oculos istorum, ut videant. 	2020-04-18	Liber_Quartus_Regum
1100000239	aperuitque dominus oculos eorum, et viderunt se esse in medio samariae.	2020-04-18	Liber_Quartus_Regum
1100000240	dixitque rex israel ad eliseum, cum vidisset eos: numquid percutiam eos, pater mi?	2020-04-18	Liber_Quartus_Regum
1100000241	at ille ait: non percuties: neque enim cepisti eos gladio et arcu tuo, ut percutias: sed pone panem et aquam coram eis, ut comedant et bibant, et vadant ad dominum suum.	2020-04-18	Liber_Quartus_Regum
1100000242	appositaque est eis ciborum magna praeparatio, et comederunt et biberunt, et dimisit eos, abieruntque ad dominum suum, et ultra non venerunt latrones syriae in terram israel.	2020-04-18	Liber_Quartus_Regum
1100000243	factum est autem post haec, congregavit benadad rex syriae universum exercitum suum, et ascendit, et obsidebat samariam.	2020-04-18	Liber_Quartus_Regum
1100000244	factaque est fames magna in samaria: et tamdiu obsessa est, donec venundaretur caput asini octoginta argenteis, et quarta pars cabi stercoris columbarum quinque argenteis.	2020-04-18	Liber_Quartus_Regum
1100000245	cumque rex israel transiret per murum, mulier quaedam exclamavit ad eum, dicens: salva me, domine mi rex.	2020-04-18	Liber_Quartus_Regum
1100000246	qui ait: non te salvat dominus: unde te possum salvare? 	2020-04-18	Liber_Quartus_Regum
1100000247	de area, vel de torculari? 	2020-04-18	Liber_Quartus_Regum
1100000248	dixitque ad eam rex: quid tibi vis? 	2020-04-18	Liber_Quartus_Regum
1100000249	quae respondit:mulier ista dixit mihi: da filium tuum, ut comedamus eum hodie, et filium meum comedemus cras.	2020-04-18	Liber_Quartus_Regum
1100000250	coximus ergo filium meum, et comedimus. 	2020-04-18	Liber_Quartus_Regum
1100000251	dixique ei die altera: da filium tuum, ut comedamus eum. 	2020-04-18	Liber_Quartus_Regum
1100000252	quae abscondit filium suum.	2020-04-18	Liber_Quartus_Regum
1100000253	quod cum audisset rex, scidit vestimenta sua, et transibat per murum. 	2020-04-18	Liber_Quartus_Regum
1100000254	viditque omnis populus cilicium quo vestitus erat ad carnem intrinsecus.	2020-04-18	Liber_Quartus_Regum
1100000255	et ait rex: haec mihi faciat deus, et haec addat, si steterit caput elisei filii saphat super ipsum hodie.	2020-04-18	Liber_Quartus_Regum
1100000256	eliseus autem sedebat in domo sua, et senes sedebant cum eo. 	2020-04-18	Liber_Quartus_Regum
1100000257	praemisit itaque virum: et antequam veniret nuntius ille, dixit ad senes: numquid scitis quod miserit filius homicidae hic, ut praecidatur caput meum? 	2020-04-18	Liber_Quartus_Regum
1100000258	videte ergo: cum venerit nuntius, claudite ostium, et non sinatis eum introire: ecce enim sonitus pedum domini eius post eum est.	2020-04-18	Liber_Quartus_Regum
1100000259	adhuc illo loquente eis, apparuit nuntius qui veniebat ad eum. 	2020-04-18	Liber_Quartus_Regum
1100000260	et ait: ecce, tantum malum a domino est: quid amplius expectabo a domino?	2020-04-18	Liber_Quartus_Regum
1100000261	caput 7	2020-04-18	Liber_Quartus_Regum
1100000262	dixit autem eliseus: audite verbum domini: haec dicit dominus: in tempore hoc cras modius similae uno statere erit, et duo modii hordei statere uno, in porta samariae.	2020-04-18	Liber_Quartus_Regum
1100000263	respondens unus de ducibus, super cuius manum rex incumbebat, homini dei, ait: si dominus fecerit etiam cataractas in caelo, numquid poterit esse quod loqueris? 	2020-04-18	Liber_Quartus_Regum
1100000264	qui ait: videbis oculis tuis, et inde non comedes.	2020-04-18	Liber_Quartus_Regum
1100000265	quatuor ergo viri erant leprosi iuxta introitum portae: qui dixerunt ad invicem: quid hic esse volumus donec moriamur?	2020-04-18	Liber_Quartus_Regum
1100000266	sive ingredi voluerimus civitatem, fame moriemur: sive manserimus hic, moriendum nobis est: venite ergo, et transfugiamus ad castra syriae: si pepercerint nobis, vivemus: si autem occidere voluerint, nihilominus moriemur.	2020-04-18	Liber_Quartus_Regum
1100000267	surrexerunt ergo vesperi, ut venirent ad castra syriae. 	2020-04-18	Liber_Quartus_Regum
1100000268	cumque venissent ad principium castrorum syriae, nullum ibidem repererunt.	2020-04-18	Liber_Quartus_Regum
1100000269	siquidem dominus sonitum audiri fecerat in castris syriae, curruum, et equorum, et exercitus plurimi: dixeruntque ad invicem: ecce mercede conduxit adversum nos rex israel reges hethaeorum et aegyptiorum, et venerunt super nos.	2020-04-18	Liber_Quartus_Regum
1100000270	surrexerunt ergo, et fugerunt in tenebris, et dereliquerunt tentoria sua, et equos et asinos, in castris, fugeruntque animas tantum suas salvare cupientes.	2020-04-18	Liber_Quartus_Regum
1100000271	igitur cum venissent leprosi illi ad principium castrorum, ingressi sunt unum tabernaculum, et comederunt et biberunt: tuleruntque inde argentum, et aurum, et vestes, et abierunt, et absconderunt: et rursum reversi sunt ad aliud tabernaculum, et inde similiter auferentes absconderunt.	2020-04-18	Liber_Quartus_Regum
1100000272	dixeruntque ad invicem: non recte facimus: haec enim dies boni nuntii est. 	2020-04-18	Liber_Quartus_Regum
1100000273	si tacuerimus et noluerimus nuntiare usque mane, sceleris arguemur: venite, eamus, et nuntiemus in aula regis.	2020-04-18	Liber_Quartus_Regum
1100000274	cumque venissent ad portam civitatis, narraverunt eis, dicentes: ivimus ad castra syriae, et nullum ibidem reperimus hominem, nisi equos et asinos alligatos, et fixa tentoria.	2020-04-18	Liber_Quartus_Regum
1100000275	ierunt ergo portarii, et nuntiaverunt in palatio regis intrinsecus.	2020-04-18	Liber_Quartus_Regum
1100000276	qui surrexit nocte, et ait ad servos suos: dico vobis quid fecerint nobis syri: sciunt quia fame laboramus, et idcirco egressi sunt de castris, et latitant in agris, dicentes: cum egressi fuerint de civitate, capiemus eos vivos, et tunc civitatem ingredi poterimus.	2020-04-18	Liber_Quartus_Regum
1100000277	respondit autem unus servorum eius: tollamus quinque equos qui remanserunt in urbe (quia ipsi tantum sunt in universa multitudine israel, alii enim consumpti sunt), et mittentes, explorare poterimus.	2020-04-18	Liber_Quartus_Regum
1100000278	adduxerunt ergo duos equos, misitque rex in castra syrorum, dicens: ite, et videte.	2020-04-18	Liber_Quartus_Regum
1100000279	qui abierunt post eos usque ad iordanem: ecce autem omnis via plena erat vestibus et vasis quae proiecerant syri cum turbarentur: reversique nuntii indicaverunt regi.	2020-04-18	Liber_Quartus_Regum
1100000280	et egressus populus diripuit castra syriae: factusque est modius similae statere uno, et duo modii hordei statere uno, iuxta verbum domini.	2020-04-18	Liber_Quartus_Regum
1100000281	porro rex ducem illum, in cuius manu incumbebat, constituit ad portam: quem conculcavit turba in introitu portae, et mortuus est, iuxta quod locutus fuerat vir dei, quando descenderat rex ad eum.	2020-04-18	Liber_Quartus_Regum
1100000282	factumque est secundum sermonem viri dei quem dixerat regi, quando ait: duo modii hordei statere uno erunt, et modius similae statere uno, hoc eodem tempore cras in porta samariae:quando responderat dux ille viro dei, et dixerat: etiamsi dominus fecerit cataractas in caelo, numquid poterit fieri quod loqueris? 	2020-04-18	Liber_Quartus_Regum
1100000283	et dixit ei: videbis oculis tuis, et inde non comedes.	2020-04-18	Liber_Quartus_Regum
1100000284	evenit ergo ei sicut praedictum fuerat, et conculcavit eum populus in porta, et mortuus est.	2020-04-18	Liber_Quartus_Regum
1100000285	caput 8	2020-04-18	Liber_Quartus_Regum
1100000286	eliseus autem locutus est ad mulierem cuius vivere fecerat filium, dicens: surge, vade tu et domus tua, et peregrinare ubicumque repereris: vocavit enim dominus famem, et veniet super terram septem annis.	2020-04-18	Liber_Quartus_Regum
1100000287	quae surrexit, et fecit iuxta verbum hominis dei: et vadens cum domo sua, peregrinata est in terra philisthiim diebus multis.	2020-04-18	Liber_Quartus_Regum
1100000288	cumque finiti essent anni septem, reversa est mulier de terra philisthiim: et egressa est ut interpellaret regem pro domo sua, et pro agris suis.	2020-04-18	Liber_Quartus_Regum
1100000289	rex autem loquebatur cum giezi puero viri dei, dicens: narra mihi omnia magnalia quae fecit eliseus.	2020-04-18	Liber_Quartus_Regum
1100000290	cumque ille narraret regi quomodo mortuum suscitasset, apparuit mulier cuius vivificaverat filium, clamans ad regem pro domo sua, et pro agris suis. 	2020-04-18	Liber_Quartus_Regum
1100000291	dixitque giezi: domine mi rex, haec est mulier, et hic est filius eius quem suscitavit eliseus.	2020-04-18	Liber_Quartus_Regum
1100000292	et interrogavit rex mulierem: quae narravit ei. 	2020-04-18	Liber_Quartus_Regum
1100000293	deditque ei rex eunuchum unum, dicens: restitue ei omnia quae sua sunt, et universos reditus agrorum, a die qua reliquit terram usque ad praesens.	2020-04-18	Liber_Quartus_Regum
1100000294	venit quoque eliseus damascum, et benadad rex syriae aegrotabat: nuntiaveruntque ei, dicentes: venit vir dei huc.	2020-04-18	Liber_Quartus_Regum
1100000295	et ait rex ad hazael: tolle tecum munera, et vade in occursum viri dei, et consule dominum per eum, dicens: si evadere potero de infirmitate mea hac?	2020-04-18	Liber_Quartus_Regum
1100000296	ivit igitur hazael in occursum eius, habens secum munera, et omnia bona damasci, onera quadraginta camelorum. 	2020-04-18	Liber_Quartus_Regum
1100000297	cumque stetisset coram eo, ait: filius tuus benadad rex syriae misit me ad te, dicens: si sanari potero de infirmitate mea hac?	2020-04-18	Liber_Quartus_Regum
1100000298	dixitque ei eliseus: vade, dic ei: sanaberis: porro ostendit mihi dominus quia morte morietur.	2020-04-18	Liber_Quartus_Regum
1100000299	stetique cum eo, et conturbatus est usque ad suffusionem vultus: flevitque vir dei.	2020-04-18	Liber_Quartus_Regum
1100000300	cui hazael ait: quare dominus meus flet? 	2020-04-18	Liber_Quartus_Regum
1100000301	at ille dixit: quia scio quae facturus sis filiis israel mala. 	2020-04-18	Liber_Quartus_Regum
1100000302	civitates eorum munitas igne succendes, et iuvenes eorum interficies gladio, et parvulos eorum elides, et praegnantes divides.	2020-04-18	Liber_Quartus_Regum
1100000303	dixitque hazael: quid enim sum servus tuus canis, ut faciam rem istam magnam? 	2020-04-18	Liber_Quartus_Regum
1100000304	et ait eliseus: ostendit mihi dominus te regem syriae fore.	2020-04-18	Liber_Quartus_Regum
1100000305	qui cum recessisset ab eliseo, venit ad dominum suum. 	2020-04-18	Liber_Quartus_Regum
1100000306	qui ait ei: quid dixit tibi eliseus? 	2020-04-18	Liber_Quartus_Regum
1100000307	at ille respondit: dixit mihi: recipies sanitatem.	2020-04-18	Liber_Quartus_Regum
1100000308	cumque venisset dies altera, tulit stragulum, et infudit aquam, et expandit super faciem eius: quo mortuo, regnavit hazael pro eo.	2020-04-18	Liber_Quartus_Regum
1100000309	anno quinto ioram filii achab regis israel, et iosaphat regis iuda, regnavit ioram filius iosaphat rex iuda.	2020-04-18	Liber_Quartus_Regum
1100000310	triginta duorum annorum erat cum regnare coepisset, et octo annis regnavit in ierusalem.	2020-04-18	Liber_Quartus_Regum
1100000311	ambulavitque in viis regum israel, sicut ambulaverat domus achab: filia enim achab erat uxor eius: et fecit quod malum est in conspectu domini.	2020-04-18	Liber_Quartus_Regum
1100000312	noluit autem dominus disperdere iudam, propter david servum suum, sicut promiserat ei, ut daret illi lucernam, et filiis eius cunctis diebus.	2020-04-18	Liber_Quartus_Regum
1100000313	in diebus eius recessit edom ne esset sub iuda, et constituit sibi regem.	2020-04-18	Liber_Quartus_Regum
1100000314	venitque ioram seira, et omnes currus cum eo: et surrexit nocte, percussitque idumaeos qui eum circumdederant, et principes curruum: populus autem fugit in tabernacula sua.	2020-04-18	Liber_Quartus_Regum
1100000315	recessit ergo edom ne esset sub iuda, usque ad diem hanc. 	2020-04-18	Liber_Quartus_Regum
1100000316	tunc recessit et lobna in tempore illo.	2020-04-18	Liber_Quartus_Regum
1100000317	reliqua autem sermonum ioram, et universa quae fecit, nonne haec scripta sunt in libro verborum dierum regum iuda?	2020-04-18	Liber_Quartus_Regum
1100000318	et dormivit ioram cum patribus suis, sepultusque est cum eis in civitate david, et regnavit ochozias filius eius pro eo.	2020-04-18	Liber_Quartus_Regum
1100000319	anno duodecimo ioram filii achab regis israel regnavit ochozias filius ioram regis iudae.	2020-04-18	Liber_Quartus_Regum
1100000320	viginti duorum annorum erat ochozias cum regnare coepisset, et uno anno regnavit in ierusalem: nomen matris eius athalia filia amri regis israel.	2020-04-18	Liber_Quartus_Regum
1100000321	et ambulavit in viis domus achab: et fecit quod malum est coram domino, sicut domus achab: gener enim domus achab fuit.	2020-04-18	Liber_Quartus_Regum
1100000322	abiit quoque cum ioram filio achab ad praeliandum contra hazael regem syriae in ramoth galaad, et vulneraverunt syri ioram.	2020-04-18	Liber_Quartus_Regum
1100000323	qui reversus est ut curaretur in iezrahel, quia vulneraverant eum syri in ramoth praeliantem contra hazael regem syriae. 	2020-04-18	Liber_Quartus_Regum
1100000324	porro ochozias filius ioram rex iuda descendit invisere ioram filium achab in iezrahel, quia aegrotabat ibi.	2020-04-18	Liber_Quartus_Regum
1100000325	caput 9	2020-04-18	Liber_Quartus_Regum
1100000326	eliseus autem prophetes vocavit unum de filiis prophetarum, et ait illi: accinge lumbos tuos, et tolle lenticulam olei hanc in manu tua, et vade in ramoth galaad.	2020-04-18	Liber_Quartus_Regum
1100000327	cumque veneris illuc, videbis iehu filium iosaphat filii namsi: et ingressus suscitabis eum de medio fratrum suorum, et introduces in interius cubiculum.	2020-04-18	Liber_Quartus_Regum
1100000328	tenensque lenticulam olei, fundes super caput eius, et dices: haec dicit dominus: unxi te regem super israel. 	2020-04-18	Liber_Quartus_Regum
1100000329	aperiesque ostium, et fugies, et non ibi subsistes.	2020-04-18	Liber_Quartus_Regum
1100000330	abiit ergo adolescens puer prophetae in ramoth galaad,et ingressus est illuc: ecce autem principes exercitus sedebant: et ait: verbum mihi ad te, o princeps. 	2020-04-18	Liber_Quartus_Regum
1100000331	dixitque iehu: ad quem ex omnibus nobis? 	2020-04-18	Liber_Quartus_Regum
1100000332	at ille dixit: ad te, o princeps.	2020-04-18	Liber_Quartus_Regum
1100000333	et surrexit, et ingressus est cubiculum: at ille fudit oleum super caput eius, et ait: haec dicit dominus deus israel: unxi te regem super populum domini israel,et percuties domum achab domini tui, et ulciscar sanguinem servorum meorum prophetarum, et sanguinem omnium servorum domini de manu iezabel.	2020-04-18	Liber_Quartus_Regum
1100000334	perdamque omnem domum achab: et interficiam de achab mingentem ad parietem, et clausum et novissimum in israel.	2020-04-18	Liber_Quartus_Regum
1100000335	et dabo domum achab sicut domum ieroboam filii nabat, et sicut domum baasa filii ahia.	2020-04-18	Liber_Quartus_Regum
1100000336	iezabel quoque comedent canes in agro iezrahel, nec erit qui sepeliat eam. 	2020-04-18	Liber_Quartus_Regum
1100000337	aperuitque ostium, et fugit.	2020-04-18	Liber_Quartus_Regum
1100000338	iehu autem egressus est ad servos domini sui: qui dixerunt ei: rectene sunt omnia? 	2020-04-18	Liber_Quartus_Regum
1100000339	quid venit insanus iste ad te? 	2020-04-18	Liber_Quartus_Regum
1100000340	qui ait eis: nostis hominem, et quid locutus sit.	2020-04-18	Liber_Quartus_Regum
1100000341	at ille responderunt: falsum est, sed magis narra nobis. 	2020-04-18	Liber_Quartus_Regum
1100000342	qui ait eis: haec et haec locutus est mihi, et ait: haec dicit dominus: unxi te regem super israel.	2020-04-18	Liber_Quartus_Regum
1100000343	festinaverunt itaque, et unusquisque tollens pallium suum posuerunt sub pedibus eius in similitudinem tribunalis, et cecinerunt tuba, atque dixerunt: regnavit iehu.	2020-04-18	Liber_Quartus_Regum
1100000344	coniuravit ergo iehu filius iosaphat filii namsi contra ioram: porro ioram obsederat ramoth galaad, ipse et omnis israel contra hazael regem syriae:et reversus fuerat ut curaretur in iezrahel propter vulnera, quia percusserant eum syri praeliantem contra hazael regem syriae. 	2020-04-18	Liber_Quartus_Regum
1100000345	dixitque iehu: si placet vobis, nemo egrediatur profugus de civitate, ne vadat, et nuntiet in iezrahel.	2020-04-18	Liber_Quartus_Regum
1100000346	et ascendit, et profectus est in iezrahel: ioram enim aegrotabat ibi, et ochozias rex iuda descenderat ad visitandum ioram.	2020-04-18	Liber_Quartus_Regum
1100000347	igitur speculator qui stabat super turrim iezrahel, vidit globum iehu venientis, et ait: video ego globum. 	2020-04-18	Liber_Quartus_Regum
1100000348	dixitque ioram: tolle currum, et mitte in occursum eorum, et dicat vadens: rectene sunt omnia?	2020-04-18	Liber_Quartus_Regum
1100000349	abiit ergo qui ascenderat currum, in occursum eius, et ait: haec dicit rex: pacatane sunt omnia? 	2020-04-18	Liber_Quartus_Regum
1100000350	dixitque iehu: quid tibi et paci? 	2020-04-18	Liber_Quartus_Regum
1100000351	transi, et sequere me. 	2020-04-18	Liber_Quartus_Regum
1100000352	nuntiavit quoque speculator, dicens: venit nuntius ad eos, et non revertitur.	2020-04-18	Liber_Quartus_Regum
1100000353	misit etiam currum equorum secundum: venitque ad eos, et ait: haec dicit rex: numquid pax est? 	2020-04-18	Liber_Quartus_Regum
1100000354	et ait iehu: quid tibi et paci? 	2020-04-18	Liber_Quartus_Regum
1100000355	transi, et sequere me.	2020-04-18	Liber_Quartus_Regum
1100000356	nuntiavit autem speculator, dicens: venit usque ad eos, et non revertitur: est autem incessus quasi incessus iehu filii namsi, praeceps enim graditur.	2020-04-18	Liber_Quartus_Regum
1100000357	et ait ioram: iunge currum. 	2020-04-18	Liber_Quartus_Regum
1100000358	iunxeruntque currum eius, et egressus est ioram rex israel, et ochozias rex iuda, singuli in curribus suis, egressique sunt in occursum iehu, et invenerunt eum in agro naboth iezrahelitae.	2020-04-18	Liber_Quartus_Regum
1100000359	cumque vidisset ioram iehu, dixit: pax est, iehu? 	2020-04-18	Liber_Quartus_Regum
1100000360	at ille respondit: quae pax? 	2020-04-18	Liber_Quartus_Regum
1100000361	adhuc fornicationes iezabel matris tuae, et veneficia eius multa, vigent.	2020-04-18	Liber_Quartus_Regum
1100000362	convertit autem ioram manum suam, et fugiens ait ad ochoziam: insidiae, ochozia.	2020-04-18	Liber_Quartus_Regum
1100000363	porro iehu tetendit arcum manu, et percussit ioram inter scapulas: et egressa est sagitta per cor eius, statimque corruit in curru suo.	2020-04-18	Liber_Quartus_Regum
1100000364	dixitque iehu ad badacer ducem: tolle, proiice eum in agro naboth iezrahelitae: memini enim quando ego et tu sedentes in curru sequebamur achab patrem huius, quod dominus onus hoc levaverit super eum, dicens:si non pro sanguine naboth, et pro sanguine filiorum eius, quem vidi heri, ait dominus, reddam tibi in agro isto, dicit dominus. 	2020-04-18	Liber_Quartus_Regum
1100000365	nunc ergo tolle, et proiice eum in agrum iuxta verbum domini.	2020-04-18	Liber_Quartus_Regum
1100000366	ochozias autem rex iuda videns hoc, fugit per viam domus horti: persecutusque est eum iehu, et ait: etiam hunc percutite in curru suo. 	2020-04-18	Liber_Quartus_Regum
1100000367	et percusserunt eum in ascensu gaver, qui est iuxta ieblaam: qui fugit in mageddo, et mortuus est ibi.	2020-04-18	Liber_Quartus_Regum
1100000368	et imposuerunt eum servi eius super currum suum, et tulerunt in ierusalem: sepelieruntque eum in sepulchro cum patribus suis in civitate david.	2020-04-18	Liber_Quartus_Regum
1100000369	anno undecimo ioram filii achab, regnavit ochozias super iudam,venitque iehu in iezrahel. 	2020-04-18	Liber_Quartus_Regum
1100000370	porro iezabel, introitu eius audito, depinxit oculos suos stibio, et ornavit caput suum, et respexit per fenestramingredientem iehu per portam, et ait: numquid pax potest esse zambri, qui interfecit dominum suum?	2020-04-18	Liber_Quartus_Regum
1100000371	levavitque iehu faciem suam ad fenestram, et ait: quae est ista? 	2020-04-18	Liber_Quartus_Regum
1100000372	et inclinaverunt se ad eum duo vel tres eunuchi.	2020-04-18	Liber_Quartus_Regum
1100000373	at ille dixit eis: praecipitate eam deorsum: et praecipitaverunt eam, aspersusque est sanguine paries, et equorum ungulae conculcaverunt eam.	2020-04-18	Liber_Quartus_Regum
1100000374	cumque introgressus esset ut comederet biberetque, ait: ite, et videte maledictam illam, et sepelite eam: quia filia regis est.	2020-04-18	Liber_Quartus_Regum
1100000375	cumque issent ut sepelirent eam, non invenerunt nisi calvariam, et pedes, et summas manus.	2020-04-18	Liber_Quartus_Regum
1100000376	reversique nuntiaverunt ei. 	2020-04-18	Liber_Quartus_Regum
1100000377	et ait iehu: sermo domini est, quem locutus est per servum suum eliam thesbiten, dicens: in agro iezrahel comedent canes carnes iezabel,et erunt carnes iezabel sicut stercus super faciem terrae in agro iezrahel, ita ut praetereuntes dicant: haeccine est illa iezabel?	2020-04-18	Liber_Quartus_Regum
1100000378	caput 10	2020-04-18	Liber_Quartus_Regum
1100000379	erant autem achab septuaginta filii in samaria: scripsit ergo iehu litteras, et misit in samariam, ad optimates civitatis, et ad maiores natu, et ad nutritios achab, dicens:statim ut acceperitis litteras has, qui habetis filios domini vestri, et currus, et equos, et civitates firmas, et arma,eligite meliorem, et eum qui vobis placuerit de filiis domini vestri, et eum ponite super solium patris sui, et pugnate pro domo domini vestri.	2020-04-18	Liber_Quartus_Regum
1100000380	timuerunt illi vehementer, et dixerunt: ecce duo reges non potuerunt stare coram eo, et quomodo nos valebimus resistere?	2020-04-18	Liber_Quartus_Regum
1100000381	miserunt ergo praepositi domus, et praefecti civitatis, et maiores natu, et nutritii, ad iehu, dicentes: servi tui sumus: quaecumque iusseris faciemus, nec constituemus nobis regem: quaecumque tibi placent, fac.	2020-04-18	Liber_Quartus_Regum
1100000382	rescripsit autem eis litteras secundo, dicens: si mei estis, et obeditis mihi, tollite capita filiorum domini vestri, et venite ad me hac eadem hora cras in iezrahel. 	2020-04-18	Liber_Quartus_Regum
1100000383	porro filii regis, septuaginta viri, apud optimates civitates nutriebantur.	2020-04-18	Liber_Quartus_Regum
1100000384	cumque venissent litteras ad eos, tulerunt filios regis, et occiderunt septuaginta viros, et posuerunt capita eorum in cophinis, et miserunt ad eum in iezrahel.	2020-04-18	Liber_Quartus_Regum
1100000385	venit autem nuntius, et indicavit ei, dicens: attulerunt capita filiorum regis. 	2020-04-18	Liber_Quartus_Regum
1100000386	qui respondit: ponite ea ad duos acervos iuxta introitum portae usque mane.	2020-04-18	Liber_Quartus_Regum
1100000387	cumque diluxisset, egressus est, et stans dixit ad omnem populum: iusti estis: si ego coniuravi contra dominum meum et interfeci eum, quis percussit omnes hos?	2020-04-18	Liber_Quartus_Regum
1100000388	videte ergo nunc quoniam non cecidit de sermonibus domini in terram, quos locutus est dominus super domum achab: et dominus fecit quod locutus est in manu servi sui eliae.	2020-04-18	Liber_Quartus_Regum
1100000389	percussit igitur iehu omnes qui reliqui erant de domo achab in iezrahel, et universos optimates eius, et notos, et sacerdotes, donec non remanerent ex eo reliquiae.	2020-04-18	Liber_Quartus_Regum
1100000390	et surrexit, et venit in samariam: cumque venisset ad cameram pastorum in via,invenit fratres ochoziae regis iuda: dixitque ad eos: quinam estis vos? 	2020-04-18	Liber_Quartus_Regum
1100000391	qui responderunt: fratres ochoziae sumus, et descendimus ad salutandos filios regis, et filios reginae.	2020-04-18	Liber_Quartus_Regum
1100000392	qui ait: comprehendite eos vivos. 	2020-04-18	Liber_Quartus_Regum
1100000393	quos cum comprehendissent vivos, iugulaverunt eos in cisterna iuxta cameram, quadraginta duos viros: et non reliquit ex eis quemquam.	2020-04-18	Liber_Quartus_Regum
1100000394	cumque abiisset inde, invenit ionadab filium rechab in occursum sibi, et benedixit ei. 	2020-04-18	Liber_Quartus_Regum
1100000395	et ait ad eum: numquid est cor tuum rectum, sicut cor meum cum corde tuo? 	2020-04-18	Liber_Quartus_Regum
1100000396	et ait ionadab: est. 	2020-04-18	Liber_Quartus_Regum
1100000397	si est, inquit, da manum tuam. 	2020-04-18	Liber_Quartus_Regum
1100000398	qui dedit ei manum suam. 	2020-04-18	Liber_Quartus_Regum
1100000399	at ille levavit eum ad se in currum:dixitque ad eum: veni mecum, et vide zelum meum pro domino. 	2020-04-18	Liber_Quartus_Regum
1100000400	et impositum in curru suoduxit in samariam. 	2020-04-18	Liber_Quartus_Regum
1100000401	et percussit omnes qui reliqui fuerant de achab in samaria usque ad unum, iuxta verbum domini quod locutus est per eliam.	2020-04-18	Liber_Quartus_Regum
1100000402	congregavit ergo iehu omnem populum, et dixit ad eos: achab coluit baal parum, ego autem colam eum amplius.	2020-04-18	Liber_Quartus_Regum
1100000403	nunc igitur omnes prophetas baal, et universos servos eius, et cunctos sacerdotes ipsius vocate ad me: nullus sit qui non veniat: sacrificium enim grande est mihi baal: quicumque defuerit, non vivet. 	2020-04-18	Liber_Quartus_Regum
1100000404	porro iehu faciebat hoc insidiose, ut disperderet cultores baal.	2020-04-18	Liber_Quartus_Regum
1100000405	et dixit: sanctificate diem solemnem baal. 	2020-04-18	Liber_Quartus_Regum
1100000406	vocavitque,et misit in universos terminos israel, et venerunt cuncti servi baal: non fuit residuus ne unus quidem qui non veniret. 	2020-04-18	Liber_Quartus_Regum
1100000407	et ingressi sunt templum baal: et repleta est domus baal, a summo usque ad summum.	2020-04-18	Liber_Quartus_Regum
1100000408	dixitque his qui erant super vestes: proferte vestimenta universis servis baal. 	2020-04-18	Liber_Quartus_Regum
1100000409	et protulerunt eis vestes.	2020-04-18	Liber_Quartus_Regum
1100000410	ingressusque iehu, et ionadab filius rechab, templum baal, ait cultoribus baal: perquirite, et videte, ne quis forte vobiscum sit de servis domini, sed ut sint servi baal soli.	2020-04-18	Liber_Quartus_Regum
1100000411	ingressi sunt igitur ut facerent victimas et holocausta: iehu autem praeparaverat sibi foris octoginta viros, et dixerat eis: quicumque fugerit de hominibus his, quos ego adduxero in manus vestras, anima eius erit pro anima illius.	2020-04-18	Liber_Quartus_Regum
1100000412	factum est autem, cum completum esset holocaustum, praecepit iehu militibus et ducibus suis: ingredimini, et percutite eos: nullus evadat. 	2020-04-18	Liber_Quartus_Regum
1100000413	percusseruntque eos in ore gladii, et proiecerunt milites et duces: et ierunt in civitatem templi baal,et protulerunt statuam de fano baal, et combusserunt,et comminuerunt eam. 	2020-04-18	Liber_Quartus_Regum
1100000414	destruxerunt quoque aedem baal, et fecerunt pro ea latrinas usque in diem hanc.	2020-04-18	Liber_Quartus_Regum
1100000415	delevit itaque iehu baal de israel:verumtamen a peccatis ieroboam filii nabat, qui peccare fecit israel, non recessit, nec dereliquit vitulos aureos qui erant in bethel et in dan.	2020-04-18	Liber_Quartus_Regum
1100000416	dixit autem dominus ad iehu: quia studiose egisti quod rectum erat, et placebat in oculis meis, et omnia quae erant in corde meo fecisti contra domum achab: filii tui usque ad quartam generationem sedebunt super thronum israel.	2020-04-18	Liber_Quartus_Regum
1100000417	porro iehu non custodivit ut ambularet in lege domini dei israel in toto corde suo: non enim recessit a peccatis ieroboam, qui peccare fecerat israel.	2020-04-18	Liber_Quartus_Regum
1100000418	in diebus illis coepit dominus taedere super israel: percussitque eos hazael in universis finibus israel,a iordane contra orientalem plagam, omnem terram galaad, et gad, et ruben, et manasse, ab aroer, quae est super torrentem arnon, et galaad, et basan.	2020-04-18	Liber_Quartus_Regum
1100000419	reliqua autem verborum iehu, et universa quae fecit, et fortitudo eius, nonne haec scripta sunt in libro verborum dierum regum israel?	2020-04-18	Liber_Quartus_Regum
1100000420	et dormivit iehu cum patribus suis, sepelieruntque eum in samaria: et regnavit ioachaz filius eius pro eo.	2020-04-18	Liber_Quartus_Regum
1100000421	dies autem quos regnavit iehu super israel, viginti et octo anni sunt in samaria.	2020-04-18	Liber_Quartus_Regum
1100000422	caput 11	2020-04-18	Liber_Quartus_Regum
1100000423	athalia vero mater ochoziae, videns mortuum filium suum, surrexit, et interfecit omne semen regium.	2020-04-18	Liber_Quartus_Regum
1100000424	tollens autem iosaba filia regis ioram, soror ochoziae, ioas filium ochoziae, furata est eum de medio filiorum regis qui interficiebantur, et nutricem eius de triclinio: et abscondit eum a facie athaliae ut non interficeretur.	2020-04-18	Liber_Quartus_Regum
1100000425	eratque cum ea sex annis clam in domo domini: porro athalia regnavit super terram.	2020-04-18	Liber_Quartus_Regum
1100000426	anno autem septimo misit ioiada, et assumens centuriones et milites, introduxit ad se in templum domini, pepigitque cum eis foedus: et adiurans eos in domo domini, ostendit eis filium regis:et praecepit illis, dicens: iste est sermo, quem facere debetis:tertia pars vestrum introeat sabbato, et observet excubias domus regis. 	2020-04-18	Liber_Quartus_Regum
1100000427	tertia autem pars sit ad portam sur, et tertia pars sit ad portam quae est post habitaculum scutariorum: et custodietis excubias domus messa.	2020-04-18	Liber_Quartus_Regum
1100000428	duae vero partes e vobis, omnes egredientes sabbato, custodiant excubias domus domini circa regem.	2020-04-18	Liber_Quartus_Regum
1100000429	et vallabitis eum, habentes arma in manibus vestris: si quis autem ingressus fuerit septum templi, interficiatur: eritisque cum rege introeunte et egrediente.	2020-04-18	Liber_Quartus_Regum
1100000430	et fecerunt centuriones iuxta omnia quae praeceperat eis ioiada sacerdos: et assumentes singuli viros suos qui ingrediebantur sabbatum, cum his qui egrediebantur sabbato, venerunt ad ioiadam sacerdotem.	2020-04-18	Liber_Quartus_Regum
1100000431	qui dedit eis hastas et arma regis david, quae erant in domo domini.	2020-04-18	Liber_Quartus_Regum
1100000432	et steterunt singuli habentes arma in manu sua, a parte templi dextera usque ad partem sinistram altaris et aedis, circum regem.	2020-04-18	Liber_Quartus_Regum
1100000433	produxitque filium regis, et posuit super eum diadema et testimonium: feceruntque eum regem, et unxerunt: et plaudentes manu, dixerunt: vivat rex.	2020-04-18	Liber_Quartus_Regum
1100000434	audivit autem athalia vocem populi currentis: et ingressa ad turbas in templum domini,vidit regem stantem super tribunal iuxta morem, et cantores, et tubas prope eum, omnemque populum terrae laetantem, et canentem tubis: et scidit vestimenta sua, clamavitque: coniuratio, coniuratio.	2020-04-18	Liber_Quartus_Regum
1100000435	praecepit autem ioiada centurionibus qui erant super exercitum, et ait eis: educite eam extra septa templi, et quicumque eam secutus fuerit, feriatur gladio. 	2020-04-18	Liber_Quartus_Regum
1100000436	dixerat enim sacerdos: non occidatur in templo domini.	2020-04-18	Liber_Quartus_Regum
1100000437	imposueruntque ei manus, et impegerunt eam per viam introitus equorum, iuxta palatium, et interfecta est ibi.	2020-04-18	Liber_Quartus_Regum
1100000438	pepigit ergo ioiada foedus inter dominum, et inter regem, et inter populum, ut esset populus domini: et inter regem et populum.	2020-04-18	Liber_Quartus_Regum
1100000439	ingressusque est omnis populus terrae templum baal, et destruxerunt aras eius, et imagines contriverunt valide: mathan quoque sacerdotem baal occiderunt coram altari. 	2020-04-18	Liber_Quartus_Regum
1100000440	et posuit sacerdos custodias in domo domini.	2020-04-18	Liber_Quartus_Regum
1100000441	tulitque centuriones, et cerethi et phelethi legiones, et omnem populum terrae, deduxeruntque regem de domo domini: et venerunt per viam portae scutariorum in palatium, et sedit super thronum regum.	2020-04-18	Liber_Quartus_Regum
1100000442	laetatusque est omnis populus terrae, et civitas conquievit: athalia autem occisa est gladio in domo regis.	2020-04-18	Liber_Quartus_Regum
1100000443	septemque annorum erat ioas, cum regnare coepisset.	2020-04-18	Liber_Quartus_Regum
1100000444	caput 12	2020-04-18	Liber_Quartus_Regum
1100000445	anno septimo iehu, regnavit ioas: et quadraginta annis regnavit in ierusalem. 	2020-04-18	Liber_Quartus_Regum
1100000446	nomen matris eius sebia de bersabee.	2020-04-18	Liber_Quartus_Regum
1100000447	fecitque ioas rectum coram domino cunctis diebus quibus docuit eum ioiada sacerdos.	2020-04-18	Liber_Quartus_Regum
1100000448	verumtamen excelsa non abstulit: adhuc enim populus immolabat, et adolebat in excelsis incensum.	2020-04-18	Liber_Quartus_Regum
1100000449	dixitque ioas ad sacerdotes: omnem pecuniam sanctorum, quae illata fuerit in templum domini a praetereuntibus, quae offertur pro pretio animae, et quam sponte et arbitrio cordis sui inferunt in templum domini:accipiant illam sacerdotes iuxta ordinem suum, et instaurent sartatecta domus, si quid necessarium viderint instauratione.	2020-04-18	Liber_Quartus_Regum
1100000450	igitur usque ad vigesimum tertium annum regis ioas, non instauraverunt sacerdotes sartatecta templi.	2020-04-18	Liber_Quartus_Regum
1100000451	vocavitque rex ioas ioiadam pontificem et sacerdotes, dicens eis: quare sartatecta non instauratis templi? 	2020-04-18	Liber_Quartus_Regum
1100000452	nolite ergo amplius accipere pecuniam iuxta ordinem vestrum, sed ad instaurationem templi reddite eam.	2020-04-18	Liber_Quartus_Regum
1100000453	prohibitique sunt sacerdotes ultra accipere pecuniam a populo, et instaurare sartatecta domus.	2020-04-18	Liber_Quartus_Regum
1100000454	et tulit ioiada pontifex gazophylacium unum, aperuitque foramen desuper, et posuit illud iuxta altare ad dexteram ingredientium domum domini: mittebantque in eo sacerdotes qui custodiebant ostia, omnem pecuniam quae deferebatur ad templum domini.	2020-04-18	Liber_Quartus_Regum
1100000455	cumque viderent nimiam pecuniam esse in gazophylacio, ascendebat scriba regis, et pontifex, effundebantque et numerabant pecuniam quae inveniebatur in domo domini:et dabant eam iuxta numerum atque mensuram in manu eorum qui praeerant caementariis domus domini: qui impendebant eam in fabris lignorum et in caementariis, iis qui operabantur in domo domini,et sartatecta faciebant: et in iis qui caedebant saxa, et ut emerent ligna, et lapides, qui excidebantur, ita ut impleretur instauratio domus domini in universis quae indigebant expensa ad muniendam domum.	2020-04-18	Liber_Quartus_Regum
1100000456	verumtamen non fiebant ex eadem pecunia hydriae templi domini, et fuscinulae, et thuribula, et tubae, et omne vas aureum et argenteum, de pecunia quae inferebatur in templum domini.	2020-04-18	Liber_Quartus_Regum
1100000457	iis enim qui faciebant opus, dabatur ut instauraretur templum domini:et non fiebat ratio iis hominibus qui accipiebant pecuniam ut distribuerent eam artificibus, sed in fide tractabant eam.	2020-04-18	Liber_Quartus_Regum
1100000458	pecuniam vero pro delicto, et pecuniam pro peccatis non inferebant in templum domini, quia sacerdotum erat.	2020-04-18	Liber_Quartus_Regum
1100000459	tunc ascendit hazael rex syriae, et pugnabat contra geth, cepitque eam: et direxit faciem suam ut ascenderet in ierusalem.	2020-04-18	Liber_Quartus_Regum
1100000460	quam ob rem tulit ioas rex iuda omnia sanctificata quae consecraverant iosaphat, et ioram, et ochozias, patres eius reges iuda, et quae ipse obtulerat: et universum argentum quod inveniri potuit in thesauris templi domini et in palatio regis: misitque hazaeli regi syriae, et recessit ab ierusalem.	2020-04-18	Liber_Quartus_Regum
1100000461	reliqua autem sermonum ioas, et universa quae fecit, nonne haec scripta sunt in libro verborum dierum regum iuda?	2020-04-18	Liber_Quartus_Regum
1100000462	surrexerunt autem servi eius, et coniuraverunt inter se, percusseruntque ioas in domo mello in descensu sella.	2020-04-18	Liber_Quartus_Regum
1100000463	iosachar namque filius semaath, et iozabad filius somer servi eius, percusserunt eum, et mortuus est: et sepelierunt eum cum patribus suis in civitate david: regnavitque amasias filius eius pro eo.	2020-04-18	Liber_Quartus_Regum
1100000464	caput 13	2020-04-18	Liber_Quartus_Regum
1100000465	anno vigesimo tertio ioas filii ochoziae regis iuda, regnavit ioachaz filius iehu super israel in samaria decem et septem annis.	2020-04-18	Liber_Quartus_Regum
1100000466	et fecit malum coram domino, secutusque est peccata ieroboam filii nabat, qui peccare fecit israel, et non declinavit ab eis.	2020-04-18	Liber_Quartus_Regum
1100000467	iratusque est furor domini contra israel, et tradidit eos in manu hazael regis syriae, et in manu benadad filii hazael, cunctis diebus.	2020-04-18	Liber_Quartus_Regum
1100000468	deprecatus est autem ioachaz faciem domini, et audivit eum dominus: vidit enim angustiam israel, quia attriverat eos rex syriae:et dedit dominus salvatorem israeli, et liberatus est de manu regis syriae: habitaveruntque filii israel in tabernaculis suis sicut heri et nudiustertius.	2020-04-18	Liber_Quartus_Regum
1100000469	verumtamen non recesserunt a peccatis domus ieroboam, qui peccare fecit israel, sed in ipsis ambulaverunt: siquidem et lucus permansit in samaria.	2020-04-18	Liber_Quartus_Regum
1100000470	et non sunt derelicti ioachaz de populo nisi quinquaginta equites, et decem currus, et decem millia peditum: interfecerat enim eos rex syriae, et redegerat quasi pulverem in tritura areae.	2020-04-18	Liber_Quartus_Regum
1100000471	reliqua autem sermonum ioachaz, et universa quae fecit, et fortitudo eius, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000472	dormivitque ioachaz cum patribus suis, et sepelierunt eum in samaria: regnavitque ioas filius eius pro eo.	2020-04-18	Liber_Quartus_Regum
1100000473	anno trigesimo septimo ioas regis iuda, regnavit ioas filius ioachaz super israel in samaria sedecim annis.	2020-04-18	Liber_Quartus_Regum
1100000474	et fecit quod malum est in conspectu domini: non declinavit ab omnibus peccatis ieroboam filii nabat, qui peccare fecit israel, sed in ipsis ambulavit.	2020-04-18	Liber_Quartus_Regum
1100000475	reliqua autem sermonum ioas, et universa quae fecit, et fortitudo eius, quomodo pugnaverit contra amasiam regem iuda, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000476	et dormivit ioas cum patribus suis: ieroboam autem sedit super solium eius. 	2020-04-18	Liber_Quartus_Regum
1100000477	porro ioas sepultus est in samaria cum regibus israel.	2020-04-18	Liber_Quartus_Regum
1100000478	eliseus autem aegrotabat infirmitate, qua et mortuus est: descenditque ad eum ioas rex israel, et flebat coram eo, dicebatque: pater mi, pater mi, currus israel et auriga eius.	2020-04-18	Liber_Quartus_Regum
1100000479	et ait illi eliseus: affer arcum et sagittas. 	2020-04-18	Liber_Quartus_Regum
1100000480	cumque attulisset ad eum arcum et sagittas,dixit ad regem israel: pone manum tuam super arcum. 	2020-04-18	Liber_Quartus_Regum
1100000481	et cum posuisset ille manum suam, superposuit eliseus manus suas manibus regis,et ait: aperi fenestram orientalem. 	2020-04-18	Liber_Quartus_Regum
1100000482	cumque aperuisset, dixit eliseus: iace sagittam. 	2020-04-18	Liber_Quartus_Regum
1100000483	et iecit. 	2020-04-18	Liber_Quartus_Regum
1100000484	et ait eliseus: sagitta salutis domini, et sagitta salutis contra syriam: percutiesque syriam in aphec, donec consumas eam.	2020-04-18	Liber_Quartus_Regum
1100000485	et ait: tolle sagittas. 	2020-04-18	Liber_Quartus_Regum
1100000486	qui cum tulisset, rursum dixit ei: percute iaculo terram. 	2020-04-18	Liber_Quartus_Regum
1100000487	et cum percussisset tribus vicibus, et stetisset,iratus est vir dei contra eum, et ait: si percussisses quinquies, aut sexies, sive septies, percussisses syriam usque ad consumptionem: nunc autem tribus vicibus percuties eam.	2020-04-18	Liber_Quartus_Regum
1100000488	mortuus est ergo eliseus, et sepelierunt eum. 	2020-04-18	Liber_Quartus_Regum
1100000489	latrunculi autem de moab venerunt in terram in ipso anno.	2020-04-18	Liber_Quartus_Regum
1100000490	quidam autem sepelientes hominem, viderunt latrunculos, et proiecerunt cadaver in sepulchro elisei. 	2020-04-18	Liber_Quartus_Regum
1100000491	quod cum tetigisset ossa elisei, revixit homo, et stetit super pedes suos.	2020-04-18	Liber_Quartus_Regum
1100000492	igitur hazael rex syriae afflixit israel cunctis diebus ioachaz:et misertus est dominus eorum, et reversus est ad eos propter pactum suum, quod habebat cum abraham, et isaac, et iacob: et noluit disperdere eos, neque proiicere penitus usque in praesens tempus.	2020-04-18	Liber_Quartus_Regum
1100000493	mortuus est autem hazael rex syriae, et regnavit benadad filius eius pro eo.	2020-04-18	Liber_Quartus_Regum
1100000494	porro ioas filius ioachaz tulit urbes de manu benadad filii hazael, quas tulerat de manu ioachaz patris sui iure praelii: tribus vicibus percussit eum ioas, et reddidit civitates israel.	2020-04-18	Liber_Quartus_Regum
1100000495	caput 14	2020-04-18	Liber_Quartus_Regum
1100000496	in anno secundo ioas filii ioachaz regis israel, regnavit amasias filius ioas regis iuda.	2020-04-18	Liber_Quartus_Regum
1100000497	viginti quinque annorum erat cum regnare coepisset: viginti autem et novem annis regnavit in ierusalem. 	2020-04-18	Liber_Quartus_Regum
1100000498	nomen matris eius ioadan de ierusalem.	2020-04-18	Liber_Quartus_Regum
1100000499	et fecit rectum coram domino, verumtamen non ut david pater eius. 	2020-04-18	Liber_Quartus_Regum
1100000500	iuxta omnia quae fecit ioas pater suus, fecit:nisi hoc tantum, quod excelsa non abstulit: adhuc enim populus immolabat, et adolebat incensum in excelsis.	2020-04-18	Liber_Quartus_Regum
1100000501	cumque obtinuisset regnum, percussit servos suos, qui interfecerant regem patrem suum:filios autem eorum qui occiderant, non occidit, iuxta quod scriptum est in libro legis moysi, sicut praecepit dominus, dicens: non morientur patres pro filiis, neque filii morientur pro patribus: sed unusquisque in peccato suo morietur.	2020-04-18	Liber_Quartus_Regum
1100000502	ipse percussit edom in valle salinarum decem millia, et apprehendit petram in praelio, vocavitque nomen eius iectehel usque in praesentem diem.	2020-04-18	Liber_Quartus_Regum
1100000503	tunc misit amasias nuntios ad ioas filium ioachaz filii iehu regis israel, dicens: veni, et videamus nos.	2020-04-18	Liber_Quartus_Regum
1100000504	remisitque ioas rex israel ad amasiam regem iuda, dicens: carduus libani misit ad cedrum quae est in libano, dicens: da filiam tuam filio meo uxorem. 	2020-04-18	Liber_Quartus_Regum
1100000505	transieruntque bestiae saltus quae sunt in libano, et conculcaverunt carduum.	2020-04-18	Liber_Quartus_Regum
1100000506	percutiens invaluisti super edom, et sublevavit te cor tuum: contentus esto gloria, et sede in domo tua: quare provocas malum, ut cadas tu et iudas tecum?	2020-04-18	Liber_Quartus_Regum
1100000507	et non acquievit amasias. 	2020-04-18	Liber_Quartus_Regum
1100000508	ascenditque ioas rex israel, et viderunt se, ipse et amasias rex iuda, in bethsames oppido iudae.	2020-04-18	Liber_Quartus_Regum
1100000509	percussusque est iuda coram israel, et fugerunt unusquisque in tabernacula sua.	2020-04-18	Liber_Quartus_Regum
1100000510	amasiam vero regem iuda, filium ioas filii ochoziae, cepit ioas rex israel in bethsames, et adduxit eum in ierusalem: et interrupit murum ierusalem, a porta ephraim usque ad portam anguli, quadringentis cubitis.	2020-04-18	Liber_Quartus_Regum
1100000511	tulitque omne aurum et argentum, et universa vasa quae inventa sunt in domo domini et in thesauris regis, et obsides, et reversus est in samariam.	2020-04-18	Liber_Quartus_Regum
1100000512	reliqua autem verborum ioas quae fecit, et fortitudo eius qua pugnavit contra amasiam regem iuda, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000513	dormivitque ioas cum patribus suis, et sepultus est in samaria cum regibus israel, et regnavit ieroboam filius eius pro eo.	2020-04-18	Liber_Quartus_Regum
1100000514	vixit autem amasias filius ioas rex iuda postquam mortuus est ioas filius ioachaz regis israel, quindecim annis.	2020-04-18	Liber_Quartus_Regum
1100000515	reliqua autem sermonum amasiae, nonne haec scripta sunt in libro sermonum dierum regum iuda?	2020-04-18	Liber_Quartus_Regum
1100000516	factaque est contra eum coniuratio in ierusalem: at ille fugit in lachis. 	2020-04-18	Liber_Quartus_Regum
1100000517	miseruntque post eum in lachis, et interfecerunt eum ibi:et asportaverunt in equis, sepultusque est in ierusalem cum patribus suis in civitate david.	2020-04-18	Liber_Quartus_Regum
1100000518	tulit autem universus populus iudae azariam annos natum sedecim, et constituerunt eum regem pro patre eius amasia.	2020-04-18	Liber_Quartus_Regum
1100000519	ipse aedificavit aelath, et restituit eam iudae, postquam dormivit rex cum patribus suis.	2020-04-18	Liber_Quartus_Regum
1100000520	anno quintodecimo amasiae filii ioas regis iuda, regnavit ieroboam filius ioas regis israel in samaria, quadraginta et uno anno.	2020-04-18	Liber_Quartus_Regum
1100000521	et fecit quod malum est coram domino: non recessit ab omnibus peccatis ieroboam filii nabat, qui peccare fecit israel.	2020-04-18	Liber_Quartus_Regum
1100000522	ipse restituit terminos israel ab introitu emath usque ad mare solitudinis, iuxta sermonem domini dei israel quem locutus est per servum suum ionam filium amathi prophetam, qui erat de geth, quae est in opher.	2020-04-18	Liber_Quartus_Regum
1100000523	vidit enim dominus afflictionem israel amaram nimis, et quod consumpti essent usque ad clausos carcere et extremos, et non esset qui auxiliaretur israeli.	2020-04-18	Liber_Quartus_Regum
1100000524	nec locutus est dominus ut deleret nomen israel de sub caelo, sed salvavit eos in manu ieroboam filii ioas.	2020-04-18	Liber_Quartus_Regum
1100000525	reliqua autem sermonum ieroboam, et universa quae fecit, et fortitudo eius qua praeliatus est, et quomodo restituit damascum et emath iudae in israel, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000526	dormivitque ieroboam cum patribus suis regibus israel, et regnavit zacharias filius eius pro eo.	2020-04-18	Liber_Quartus_Regum
1100000527	caput 15	2020-04-18	Liber_Quartus_Regum
1100000528	anno vigesimo septimo ieroboam regis israel, regnavit azarias filius amasiae regis iuda.	2020-04-18	Liber_Quartus_Regum
1100000529	sedecim annorum erat cum regnare coepisset, et quinquaginta duobus annis regnavit in ierusalem: nomen matris eius iechelia de ierusalem.	2020-04-18	Liber_Quartus_Regum
1100000530	fecitque quod erat placitum coram domino, iuxta omnia quae fecit amasias pater eius.	2020-04-18	Liber_Quartus_Regum
1100000531	verumtamen excelsa non est demolitus: adhuc populus sacrificabat, et adolebat incensum in excelsis.	2020-04-18	Liber_Quartus_Regum
1100000532	percussit autem dominus regem, et fuit leprosus usque in diem mortis suae, et habitabat in domo libera seorsum: ioatham vero filius regis gubernabat palatium, et iudicabit populum terrae.	2020-04-18	Liber_Quartus_Regum
1100000533	reliqua autem sermonum azariae, et universa quae fecit, nonne haec scripta sunt in libro verborum dierum regum iuda?	2020-04-18	Liber_Quartus_Regum
1100000534	et dormivit azarias cum patribus suis: sepelieruntque eum cum maioribus suis in civitate david, et regnavit ioatham filius eius pro eo.	2020-04-18	Liber_Quartus_Regum
1100000535	anno trigesimo octavo azariae regis iuda, regnavit zacharias filius ieroboam super israel in samaria sex mensibus.	2020-04-18	Liber_Quartus_Regum
1100000536	et fecit quod malum est coram domino, sicut fecerant patres eius: non recessit a peccatis ieroboam filii nabat, qui peccare fecit israel.	2020-04-18	Liber_Quartus_Regum
1100000537	coniuravit autem contra eum sellum filius iabes: percussitque eum palam, et interfecit, regnavitque pro eo.	2020-04-18	Liber_Quartus_Regum
1100000538	reliqua autem verborum zachariae, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000539	iste est sermo domini quem locutus est ad iehu, dicens: filii tui usque ad quartam generationem sedebunt super thronum israel. 	2020-04-18	Liber_Quartus_Regum
1100000540	factumque est ita.	2020-04-18	Liber_Quartus_Regum
1100000541	sellum filius iabes regnavit trigesimo novo anno azariae regis iuda: regnavit autem uno mense in samaria.	2020-04-18	Liber_Quartus_Regum
1100000542	et ascendit manahem filius gadi de thersa, venitque in samariam, et percussit sellum filium iabes in samaria, et interfecit eum: regnavitque pro eo.	2020-04-18	Liber_Quartus_Regum
1100000543	reliqua autem verborum sellum, et coniuratio eius, per quam tetendit insidias, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000544	tunc percussit manahem thapsam, et omnes qui erant in ea, et terminos eius de thersa: noluerant enim aperire ei: et interfecit omnes praegnantes eius, et scidit eas.	2020-04-18	Liber_Quartus_Regum
1100000545	anno trigesimo nono azariae regis iuda, regnavit manahem filius gadi super israel decem annis in samaria.	2020-04-18	Liber_Quartus_Regum
1100000546	fecitque quod erat malum coram domino: non recessit a peccatis ieroboam filii nabat, qui peccare fecit israel, cunctis diebus eius.	2020-04-18	Liber_Quartus_Regum
1100000547	veniebat phul rex assyriorum in terram, et dabat manahem phul mille talenta argenti, ut esset ei in auxilium, et firmaret regnum eius.	2020-04-18	Liber_Quartus_Regum
1100000548	indixitque manahem argentum super israel cunctis potentibus et divitibus, ut daret regi assyriorum quinquaginta siclos argenti per singulos: reversusque est rex assyriorum, et non est moratus in terra.	2020-04-18	Liber_Quartus_Regum
1100000549	reliqua autem sermonum manahem, et universa quae fecit, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000550	et dormivit manahem cum patribus suis: regnavitque phaceia filius eius pro eo.	2020-04-18	Liber_Quartus_Regum
1100000551	anno quinquagesimo azariae regis iuda, regnavit phaceia filius manahem super israel in samaria biennio.	2020-04-18	Liber_Quartus_Regum
1100000552	et fecit quod erat malum coram domino: non recessit a peccatis ieroboam filii nabat, qui peccare fecit israel.	2020-04-18	Liber_Quartus_Regum
1100000553	coniuravit autem adversus eum phacee filius romeliae, dux eius, et percussit eum in samaria in turre domus regiae, iuxta argob et iuxta arie, et cum eo quinquaginta viros de filiis galaaditarum: et interfecit eum, regnavitque pro eo.	2020-04-18	Liber_Quartus_Regum
1100000554	reliqua autem sermonum phaceia, et universa quae fecit, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000555	anno quinquagesimo secundo azariae regis iuda, regnavit phacee filius romeliae super israel in samaria viginti annis.	2020-04-18	Liber_Quartus_Regum
1100000556	et fecit quod erat malum coram domino: non recessit a peccatis ieroboam filii nabat, qui peccare fecit israel.	2020-04-18	Liber_Quartus_Regum
1100000557	in diebus phacee regis israel, venit theglathphalasar rex assur, et cepit aion, et abel domum, maacha et ianoe, et cedes, et asor, et galaad, et galilaeam, et universam terram nephthali: et transtulit eos in assyrios.	2020-04-18	Liber_Quartus_Regum
1100000558	coniuravit autem et tetendit insidias osee filius ela contra phacee filium romeliae, et percussit eum, et interfecit: regnavitque pro eo vigesimo anno ioatham filii oziae.	2020-04-18	Liber_Quartus_Regum
1100000559	reliqua autem sermonum phacee, et universa quae fecit, nonne haec scripta sunt in libro sermonum dierum regum israel?	2020-04-18	Liber_Quartus_Regum
1100000560	anno secundo phacee filii romeliae regis israel, regnavit ioatham filius oziae regis iuda.	2020-04-18	Liber_Quartus_Regum
1100000561	viginti quinque annorum erat cum regnare coepisset, et sedecim annis regnavit in ierusalem: nomen matris eius ierusa filia sadoc.	2020-04-18	Liber_Quartus_Regum
1100000562	fecitque quod erat placitum coram domino: iuxta omnia quae fecerat ozias pater suus, operatus est.	2020-04-18	Liber_Quartus_Regum
1100000563	verumtamen excelsa non abstulit: adhuc populus immolabat, et adolebat incensum in excelsis. 	2020-04-18	Liber_Quartus_Regum
1100000564	ipse aedificavit portam domus domini sublimissimam.	2020-04-18	Liber_Quartus_Regum
1100000565	reliqua autem sermonum ioatham, et universa quae fecit, nonne haec scripta sunt in libro verborum dierum regum iuda?	2020-04-18	Liber_Quartus_Regum
1100000566	in diebus illis coepit dominus mittere in iudam rasin regem syriae, et phacee filium romeliae.	2020-04-18	Liber_Quartus_Regum
1100000567	et dormivit ioatham cum patribus suis, sepultusque est cum eis in civitate david patris sui: et regnavit achaz filius eius pro eo.	2020-04-18	Liber_Quartus_Regum
1100000568	caput 16	2020-04-18	Liber_Quartus_Regum
1100000569	anno decimoseptimo phacee filii romeliae, regnavit achaz filius ioatham regis iuda.	2020-04-18	Liber_Quartus_Regum
1100000570	viginti annorum erat achaz cum regnare coepisset, et sedecim annis regnavit in ierusalem. 	2020-04-18	Liber_Quartus_Regum
1100000571	non fecit quod erat placitum in conspectu domini dei sui sicut david pater eius,sed ambulavit in via regum israel: insuper et filium suum consecravit, transferens per ignem secundum idola gentium, quae dissipavit dominus coram filiis israel.	2020-04-18	Liber_Quartus_Regum
1100000572	immolabat quoque victimas, et adolebat incensum in excelsis, et in collibus, et sub omni ligno frondoso.	2020-04-18	Liber_Quartus_Regum
1100000573	tunc ascendit rasin rex syriae, et phacee filius romeliae rex israel, in ierusalem ad praeliandum: cumque obsiderent achaz, non valuerunt superare eum.	2020-04-18	Liber_Quartus_Regum
1100000574	in tempore illo restituit rasin rex syriae, ailam syriae, et eiecit iudaeos de aila: et idumaei venerunt in ailam, et habitaverunt ibi usque in diem hanc.	2020-04-18	Liber_Quartus_Regum
1100000575	misit autem achaz nuntios ad theglathphalasar regem assyriorum, dicens: servus tuus, et filius tuus ego sum: ascende, et salvum me fac de manu regis syriae, et de manu regis israel, qui consurrexerunt adversum me.	2020-04-18	Liber_Quartus_Regum
1100000576	et cum collegisset argentum et aurum quod inveniri potuit in domo domini et in thesauris regis, misit regi assyriorum munera.	2020-04-18	Liber_Quartus_Regum
1100000577	qui et acquievit voluntati eius: ascendit enim rex assyriorum in damascum, et vastavit eam, et transtulit habitatores eius cyrenen: rasin autem interfecit.	2020-04-18	Liber_Quartus_Regum
1100000578	perrexitque rex achaz in occursum theglathphalasar regis assyriorum in damascum: cumque vidisset altare damasci, misit rex achaz ad uriam sacerdotem exemplar eius, et similitudinem iuxta omne opus eius.	2020-04-18	Liber_Quartus_Regum
1100000579	exstruxitque urias sacerdos altare: iuxta omnia quae praeceperat rex achaz de damasco, ita fecit sacerdos urias donec veniret rex achaz de damasco.	2020-04-18	Liber_Quartus_Regum
1100000580	cumque venisset rex de damasco, vidit altare, et veneratus est illud: ascenditque et immolavit holocausta et sacrificium suum,et libavit libamina, et fudit sanguinem pacificorum quae obtulerat super altare.	2020-04-18	Liber_Quartus_Regum
1100000581	porro altare aereum quod erat coram domino, transtulit de facie templi, et de loco altaris, et de loco templi domini: posuitque illud ex latere altaris ad aquilonem.	2020-04-18	Liber_Quartus_Regum
1100000582	praecepit quoque rex achaz uriae sacerdoti, dicens: super altare maius offer holocaustum matutinum, et sacrificium vespertinum, et holocaustum regis, et sacrificium eius, et holocaustum universi populi terrae, et sacrificia eorum, et libamina eorum: et omnem sanguinem holocausti, et universum sanguinem victimae super illud effundes: altare vero aereum erit paratum ad voluntatem meam.	2020-04-18	Liber_Quartus_Regum
1100000583	fecit igitur urias sacerdos iuxta omnia quae praeceperat rex achaz.	2020-04-18	Liber_Quartus_Regum
1100000584	tulit autem rex achaz caelatas bases, et luterem qui erat desuper: et mare deposuit de bobus aereis qui sustentabant illud, et posuit super pavimentum stratum lapide.	2020-04-18	Liber_Quartus_Regum
1100000585	musach quoque sabbati quod aedificaverat in templo: et ingressum regis exterius convertit in templum domini propter regem assyriorum.	2020-04-18	Liber_Quartus_Regum
1100000586	reliqua autem verborum achaz quae fecit, nonne haec scripta sunt in libro sermonum dierum regum iuda?	2020-04-18	Liber_Quartus_Regum
1100000587	dormivitque achaz cum patribus suis, et sepultus est cum eis in civitate david: et regnavit ezechias filius eius pro eo.	2020-04-18	Liber_Quartus_Regum
1100000588	caput 17	2020-04-18	Liber_Quartus_Regum
1100000589	anno duodecimo achaz regis iuda, regnavit osee filius ela in samaria super israel novem annis.	2020-04-18	Liber_Quartus_Regum
1100000590	fecitque malum coram domino, sed non sicut reges israel qui ante eum fuerant.	2020-04-18	Liber_Quartus_Regum
1100000591	contra hunc ascendit salmanasar rex assyriorum, et factus est ei osee servus, reddebatque illi tributa.	2020-04-18	Liber_Quartus_Regum
1100000592	cumque deprehendisset rex assyriorum osee, quod rebellare nitens misisset nuntios ad sua regem aegypti ne praestaret tributa regi assyriorum sicut singulis annis solitus erat, obsedit eum, et vinctum misit in carcerem.	2020-04-18	Liber_Quartus_Regum
1100000593	pervagatusque est omnem terram: et ascendens samariam, obsedit eam tribus annis.	2020-04-18	Liber_Quartus_Regum
1100000594	anno autem nono osee, cepit rex assyriorum samariam, et transtulit israel in assyrios: posuitque eos in hala et in habor iuxta fluvium gozan, in civitatibus medorum.	2020-04-18	Liber_Quartus_Regum
1100000595	factum est enim, cum peccassent filii israel domino deo suo, qui eduxerat eos de terra aegypti, de manu pharaonis regis aegypti, coluerunt deos alienos.	2020-04-18	Liber_Quartus_Regum
1100000596	et ambulaverunt iuxta ritum gentium quas consumpserat dominus in conspectu filiorum israel et regum israel, quia similiter fecerant.	2020-04-18	Liber_Quartus_Regum
1100000597	et offenderunt filii israel verbis non rectis dominum deum suum: et aedificaverunt sibi excelsa in cunctis urbibus suis, a turre custodum usque ad civitatem munitam.	2020-04-18	Liber_Quartus_Regum
1100000598	feceruntque sibi statuas et lucos in omni colle sublimi, et subter omne lignum nemorosum:et adolebant ibi incensum super aras in morem gentium quas transtulerat dominus a facie eorum: feceruntque verba pessima irritantes dominum.	2020-04-18	Liber_Quartus_Regum
1100000599	et coluerunt immunditias de quibus praecepit eis dominus ne facerent verbum hoc.	2020-04-18	Liber_Quartus_Regum
1100000600	et testificatus est dominus in israel et in iuda per manum omnium prophetarum et videntium, dicens: revertimini a viis vestris pessimis, et custodite praecepta mea et caeremonias, iuxta omnem legem quam praecepi patribus vestris, et sicut misi ad vos in manu servorum meorum prophetarum.	2020-04-18	Liber_Quartus_Regum
1100000601	qui non audierunt, sed induraverunt cervicem suam iuxta cervicem patrum suorum, qui noluerunt obedire domino deo suo.	2020-04-18	Liber_Quartus_Regum
1100000602	et abiecerunt legitima eius, et pactum quod pepigit cum patribus eorum, et testificationes quibus contestatus est eos: secutique sunt vanitates, et vane egerunt: et secuti sunt gentes quae erant per circuitum eorum, super quibus praeceperat dominus eis ut non facerent sicut et illae faciebant.	2020-04-18	Liber_Quartus_Regum
1100000603	et dereliquerunt omnia praecepta domini dei sui: feceruntque sibi conflatiles duos vitulos, et lucos, et adoraverunt universam militiam caeli: servieruntque baal,et consecraverunt filios suos et filias suas per ignem: et divinationibus inserviebant, et auguriis: et tradiderunt se ut facerent malum coram domino, ut irritarent eum.	2020-04-18	Liber_Quartus_Regum
1100000604	iratusque est dominus vehementer israeli, et abstulit eos a conspectu suo, et non remansit nisi tribus iuda tantummodo.	2020-04-18	Liber_Quartus_Regum
1100000605	sed nec ipse iuda custodivit mandata domini dei sui: verum ambulavit in erroribus israel, quos operatus fuerat.	2020-04-18	Liber_Quartus_Regum
1100000606	proiecitque dominus omne semen israel, et afflixit eos, et tradidit eos in manu diripientium, donec proiiceret eos a facie sua:ex eo iam tempore quo scissus est israel a domo david, et constituerunt sibi regem ieroboam filium nabat: separavit enim ieroboam israel a domino, et peccare eos fecit peccatum magnum.	2020-04-18	Liber_Quartus_Regum
1100000607	et ambulaverunt filii israel in universis peccatis ieroboam quae fecerat: et non recesserunt ab eis,usquequo dominus auferret israel a facie sua, sicut locutus fuerat in manu omnium servorum suorum prophetarum: translatusque est israel de terra sua in assyrios, usque in diem hanc.	2020-04-18	Liber_Quartus_Regum
1100000608	adduxit autem rex assyriorum de babylone, et de cutha, et de avah, et de emath, et de sepharvaim: et collocavit eos in civitatibus samariae pro filiis israel: qui possederunt samariam, et habitaverunt in urbibus eius.	2020-04-18	Liber_Quartus_Regum
1100000609	cumque ibi habitare coepissent, non timebant dominum: et immisit in eos dominus leones, qui interficiebant eos.	2020-04-18	Liber_Quartus_Regum
1100000610	nuntiatumque est regi assyriorum, et dictum: gentes quas transtulisti, et habitare fecisti in civitatibus samariae, ignorant legitima dei terrae: et immisit in eos dominus leones, et ecce interficiunt eos, eo quod ignorent ritum dei terrae.	2020-04-18	Liber_Quartus_Regum
1100000611	praecepit autem rex assyriorum, dicens: ducite illuc unum de sacerdotibus quos inde captivos adduxistis, et vadat, et habitet cum eis: et doceat eos legitima dei terrae.	2020-04-18	Liber_Quartus_Regum
1100000612	igitur cum venisset unus de sacerdotibus his qui captivi ducti fuerant de samaria, habitavit in bethel, et docebat eos quomodo colerent dominum.	2020-04-18	Liber_Quartus_Regum
1100000613	et unaquaeque gens fabricata est deum suum: posueruntque eos in fanis excelsis quae fecerant samaritae, gens et gens in urbibus suis, in quibus habitabat.	2020-04-18	Liber_Quartus_Regum
1100000614	viri enim babylonii fecerunt sochothbenoth: viri autem cuthaei fecerunt nergel: et viri de emath fecerunt asima.	2020-04-18	Liber_Quartus_Regum
1100000615	porro hevaei fecerunt nebahaz et tharthac. 	2020-04-18	Liber_Quartus_Regum
1100000616	hi autem qui erant de sepharvaim, comburebant filios suos igni, adramelech et anamelech diis sepharvaim,et nihilominus colebant dominum. 	2020-04-18	Liber_Quartus_Regum
1100000617	fecerunt autem sibi de novissimis sacerdotes excelsorum, et ponebant eos in fanis sublimibus.	2020-04-18	Liber_Quartus_Regum
1100000618	et cum dominum colerent, diis quoque suis serviebant iuxta consuetudinem gentium, de quibus translati fuerant samariam.	2020-04-18	Liber_Quartus_Regum
1100000619	usque in praesentem diem morem sequuntur antiquum: non timent dominum, neque custodiunt caeremonias eius, iudicia, et legem, et mandatum, quod praeceperat dominus filiis iacob, quem cognominavit israel:et percusserat cum eis pactum, et mandaverat eis, dicens: nolite timere deos alienos, et non adoretis eos, neque colatis eos, et non immoletis eis:sed dominum deum vestrum, qui eduxit vos de terra aegypti in fortitudine magna et in brachio extento, ipsum timete, et illum adorate, et ipsi immolate.	2020-04-18	Liber_Quartus_Regum
1100000620	caeremonias quoque, et iudicia, et legem, et mandatum, quod scripsit vobis, custodite ut faciatis cunctis diebus: et non timeatis deos alienos.	2020-04-18	Liber_Quartus_Regum
1100000621	et pactum quod percussit vobiscum, nolite oblivisci: nec colatis deos alienos,sed dominum deum vestrum timete, et ipse eruet vos de manu omnium inimicorum vestrorum.	2020-04-18	Liber_Quartus_Regum
1100000622	illi vero non audierunt, sed iuxta consuetudinem suam pristinam perpetrabant.	2020-04-18	Liber_Quartus_Regum
1100000623	fuerunt igitur gentes istae timentes quidem dominum, sed nihilominus et idolis suis servientes: nam et filii eorum, et nepotes, sicut fecerunt patres sui, ita faciunt usque in praesentem diem.	2020-04-18	Liber_Quartus_Regum
1100000624	caput 18	2020-04-18	Liber_Quartus_Regum
1100000625	anno tertio osee filii ela regis israel, regnavit ezechias filius achaz regis iuda.	2020-04-18	Liber_Quartus_Regum
1100000626	viginti quinque annorum erat cum regnare coepisset, et viginti novem annis regnavit in ierusalem: nomen matris eius abi filia zachariae.	2020-04-18	Liber_Quartus_Regum
1100000627	fecitque quod erat bonum coram domino, iuxta omnia quae fecerat david pater eius.	2020-04-18	Liber_Quartus_Regum
1100000628	ipse dissipavit excelsa, et contrivit statuas, et succidit lucos, confregitque serpentem aeneum quem fecerat moyses: siquidem usque ad illud tempus filii israel adolebant ei incensum: vocavitque nomen eius nohestan.	2020-04-18	Liber_Quartus_Regum
1100000629	in domino deo israel speravit: itaque post eum non fuit similis ei de cunctis regibus iuda, sed neque in his qui ante eum fuerunt:et adhaesit domino, et non recessit a vestigiis eius, fecitque mandata eius, quae praeceperat dominus moysi.	2020-04-18	Liber_Quartus_Regum
1100000630	unde et erat dominus cum eo, et in cunctis ad quae procedebat, sapienter se agebat. 	2020-04-18	Liber_Quartus_Regum
1100000631	rebellavit quoque contra regem assyriorum, et non servivit ei.	2020-04-18	Liber_Quartus_Regum
1100000632	ipse percussit philisthaeos usque ad gazam, et omnes terminos eorum, a turre custodum usque ad civitatem munitam.	2020-04-18	Liber_Quartus_Regum
1100000633	anno quarto regis ezechiae, qui erat annus septimus osee filii ela regis israel, ascendit salmanasar rex assyriorum in samariam, et oppugnavit eam,et cepit. 	2020-04-18	Liber_Quartus_Regum
1100000634	nam post annos tres, anno sexto ezechiae, id est nono anno osee regis israel, capta est samaria:et transtulit rex assyriorum israel in assyrios, collocavitque eos in hala et in habor fluviis gozan in civitatibus medorum:quia non audierunt vocem domini dei sui, sed praetergressi sunt pactum eius: omnia quae praeceperat moyses servus domini non audierunt, neque fecerunt.	2020-04-18	Liber_Quartus_Regum
1100000635	anno quartodecimo regis ezechiae, ascendit sennacherib rex assyriorum ad universas civitates iuda munitas, et cepit eas.	2020-04-18	Liber_Quartus_Regum
1100000636	tunc misit ezechias rex iuda nuntios ad regem assyriorum in lachis, dicens: peccavi: recede a me, et omne quod imposueris mihi, feram. 	2020-04-18	Liber_Quartus_Regum
1100000637	indixit itaque rex assyriorum ezechiae regi iudae trecenta talenta argenti, et triginta talenta auri.	2020-04-18	Liber_Quartus_Regum
1100000638	deditque ezechias omne argentum quod repertum fuerat in domo domini et in thesauris regis.	2020-04-18	Liber_Quartus_Regum
1100000639	in tempore illo confregit ezechias valvas templi domini, et laminas auri quas ipse affixerat, et dedit eas regi assyriorum.	2020-04-18	Liber_Quartus_Regum
1100000640	misit autem rex assyriorum tharthan, et rabsaris, et rabsacen de lachis ad regem ezechiam cum manu valida ierusalem: qui cum ascendissent, venerunt ierusalem, et steterunt iuxta aquaeductum piscinae superioris, quae est in via agrifullonis.	2020-04-18	Liber_Quartus_Regum
1100000641	vocaveruntque regem: egressus est autem ad eos eliacim filius helciae praepositus domus, et sobna scriba, et ioahe filius asaph a commentariis.	2020-04-18	Liber_Quartus_Regum
1100000642	dixitque ad eos rabsaces: loquimini ezechiae: haec dicit rex magnus, rex assyriorum: quae est ista fiducia, qua niteris?	2020-04-18	Liber_Quartus_Regum
1100000643	forsitan inisti consilium, ut praepares te ad praelium. 	2020-04-18	Liber_Quartus_Regum
1100000644	in quo confidis, ut audeas rebellare?	2020-04-18	Liber_Quartus_Regum
1100000645	an speras in baculo arundineo atque confracto aegypto, super quem, si incubuerit homo, comminutus ingredietur manum eius, et perforabit eam? 	2020-04-18	Liber_Quartus_Regum
1100000646	sic est pharao rex aegypti omnibus qui confidunt in se.	2020-04-18	Liber_Quartus_Regum
1100000647	quod si dixeritis mihi: in domino deo nostro habemus fiduciam: nonne iste est, cuius abstulit ezechias excelsa et altaria, et praecepit iudae et ierusalem: ante altare hoc adorabitis in ierusalem?	2020-04-18	Liber_Quartus_Regum
1100000648	nunc igitur transite ad dominum meum regem assyriorum, et dabo vobis duo millia equorum, et videte an habere valeatis ascensores eorum.	2020-04-18	Liber_Quartus_Regum
1100000649	et quomodo potestis resistere ante unum satrapam de servis domini mei minimis? 	2020-04-18	Liber_Quartus_Regum
1100000650	an fiduciam habes in aegypto propter currus et equites?	2020-04-18	Liber_Quartus_Regum
1100000651	numquid sine domini voluntate ascendi ad locum istum, ut demolirer eum? 	2020-04-18	Liber_Quartus_Regum
1100000652	dominus dixit mihi: ascende ad terram hanc, et demolire eam.	2020-04-18	Liber_Quartus_Regum
1100000653	dixerunt autem eliacim filius helciae, et sobna, et ioahe rabsaci: precamur ut loquaris nobis servis tuis syriace: siquidem intelligimus hanc linguam: et non loquaris nobis iudaice, audiente populo qui est super murum.	2020-04-18	Liber_Quartus_Regum
1100000654	responditque eis rabsaces, dicens: numquid ad dominum tuum, et ad te misit me dominus meus, ut loquerer sermones hos, et non potius ad viros qui sedent super murum, ut comedant stercora sua, et bibant urinam suam vobiscum?	2020-04-18	Liber_Quartus_Regum
1100000655	stetit itaque rabsaces, et exclamavit voce magna iudaice, et ait: audite verba regis magni, regis assyriorum.	2020-04-18	Liber_Quartus_Regum
1100000656	haec dicit rex: non vos seducat ezechias: non enim poterit eruere vos de manu mea:neque fiduciam vobis tribuat super dominum, dicens: eruens liberabit nos dominus, et non tradetur civitas haec in manu regis assyriorum.	2020-04-18	Liber_Quartus_Regum
1100000657	nolite audire ezechiam. 	2020-04-18	Liber_Quartus_Regum
1100000658	haec enim dicit rex assyriorum: facite mecum quod vobis est utile, et egredimini ad me: et comedet unusquisque de vinea sua, et de ficu sua: et bibetis aquas de cisternis vestris,donec veniam, et transferam vos in terram quae similis est terrae vestrae, in terram fructiferam, et fertilem vini, terram panis et vinearum, terram olivarum et olei ac mellis: et vivetis, et non moriemini. 	2020-04-18	Liber_Quartus_Regum
1100000659	nolite audire ezechiam, qui vos decipit, dicens: dominus liberabit nos.	2020-04-18	Liber_Quartus_Regum
1100000660	numquid liberaverunt dii gentium terram suam de manu regis assyriorum?	2020-04-18	Liber_Quartus_Regum
1100000661	ubi est deus emath, et arphad? 	2020-04-18	Liber_Quartus_Regum
1100000662	ubi est deus sepharvaim, ana, et ava? 	2020-04-18	Liber_Quartus_Regum
1100000663	numquid liberaverunt samariam de manu mea?	2020-04-18	Liber_Quartus_Regum
1100000664	quinam illi sunt in universis diis terrarum, qui eruerunt regionem suam de manu mea, ut possit eruere dominus ierusalem de manu mea?	2020-04-18	Liber_Quartus_Regum
1100000665	tacuit itaque populus, et non respondit ei quidquam: siquidem praeceptum regis acceperant ut non responderent ei.	2020-04-18	Liber_Quartus_Regum
1100000666	venitque eliacim filius helciae, praepositus domus, et sobna scriba, et ioahe filius asaph a commentariis ad ezechiam scissis vestibus, et nuntiaverunt ei verba rabsacis.	2020-04-18	Liber_Quartus_Regum
1100000667	caput 19	2020-04-18	Liber_Quartus_Regum
1100000668	quae cum audisset ezechias rex, scidit vestimenta sua, et opertus est sacco, ingressusque est domum domini.	2020-04-18	Liber_Quartus_Regum
1100000669	et misit eliacim praepositum domus, et sobnam scribam, et senes de sacerdotibus, opertos saccis, ad isaiam prophetam filium amos.	2020-04-18	Liber_Quartus_Regum
1100000670	qui dixerunt: haec dicit ezechias: dies tribulationis, et increpationis, et blasphemiae dies iste: venerunt filii usque ad partum, et vires non habet parturiens.	2020-04-18	Liber_Quartus_Regum
1100000671	si forte audiat dominus deus tuus universa verba rabsacis, quem misit rex assyriorum dominus suus ut exprobraret deum viventem et argueret verbis, quae audivit dominus deus tuus: et fac orationem pro reliquiis quae repertae sunt.	2020-04-18	Liber_Quartus_Regum
1100000672	venerunt ergo servi regis ezechiae ad isaiam.	2020-04-18	Liber_Quartus_Regum
1100000673	dixitque eis isaias: haec dicetis domino vestro: haec dicit dominus: noli timere a facie sermonum quos audisti, quibus blasphemaverunt pueri regis assyriorum me.	2020-04-18	Liber_Quartus_Regum
1100000674	ecce ego immittam ei spiritum, et audiet nuntium, et revertetur in terram suam, et deiiciam eum gladio in terra sua.	2020-04-18	Liber_Quartus_Regum
1100000675	reversus est ergo rabsaces, et invenit regem assyriorum expugnantem lobnam: audierat enim quod recessisset de lachis.	2020-04-18	Liber_Quartus_Regum
1100000676	cumque audisset de tharaca rege aethiopiae, dicentes: ecce egressus est ut pugnet adversum te: et iret contra eum, misit nuntios ad ezechiam, dicens:haec dicite ezechiae regi iuda: non te seducat deus tuus in quo habes fiduciam, neque dicas: non tradetur ierusalem in manus regis assyriorum.	2020-04-18	Liber_Quartus_Regum
1100000677	tu enim ipse audisti quae fecerunt reges assyriorum universis terris, quomodo vastaverunt eas: num ergo solus poteris liberari?	2020-04-18	Liber_Quartus_Regum
1100000678	numquid liberaverunt dii gentium singulos quos vastaverunt patres mei, gozan videlicet, et haran, et reseph, et filios eden qui erant in thelassar?	2020-04-18	Liber_Quartus_Regum
1100000679	ubi est rex emath, et rex arphad, et rex civitatis sepharvaim, ana, et ava?	2020-04-18	Liber_Quartus_Regum
1100000680	itaque cum accepisset ezechias litteras de manu nuntiorum, et legisset eas, ascendit in domum domini, et expandit eas coram domino,et oravit in conspectu eius, dicens: domine deus israel, qui sedes super cherubim, tu es deus solus regum omnium terrae: tu fecisti caelum et terram.	2020-04-18	Liber_Quartus_Regum
1100000681	inclina aurem tuam, et audi: aperi, domine, oculos tuos, et vide: audi omnia verba sennacherib, qui misit ut exprobraret nobis deum viventem.	2020-04-18	Liber_Quartus_Regum
1100000682	vere, domine, dissipaverunt reges assyriorum gentes, et terras omnium.	2020-04-18	Liber_Quartus_Regum
1100000683	et miserunt deos eorum in ignem: non enim erant dii, sed opera manuum hominum, ex ligno et lapide: et perdiderunt eos.	2020-04-18	Liber_Quartus_Regum
1100000684	nunc igitur domine deus noster, salvos nos fac de manu eius, ut sciant omnia regna terrae quia tu es dominus deus solus.	2020-04-18	Liber_Quartus_Regum
1100000685	misit autem isaias filius amos ad ezechiam, dicens: haec dicit dominus deus israel: quae deprecatus es me super sennacherib rege assyriorum, audivi.	2020-04-18	Liber_Quartus_Regum
1100000686	iste est sermo, quem locutus est dominus de eo:	2020-04-18	Liber_Quartus_Regum
1100000687	sprevit te, et subsannavit te, virgo filia sion:	2020-04-18	Liber_Quartus_Regum
1100000688	post tergum tuum caput movit, filia ierusalem.	2020-04-18	Liber_Quartus_Regum
1100000689	cui exprobrasti, et quem blasphemasti?	2020-04-18	Liber_Quartus_Regum
1100000690	contra quem exaltasti vocem tuam, et elevasti in excelsum oculos tuos?	2020-04-18	Liber_Quartus_Regum
1100000691	contra sanctum israel.	2020-04-18	Liber_Quartus_Regum
1100000692	per manum servorum tuorum exprobrasti domino, et dixisti:	2020-04-18	Liber_Quartus_Regum
1100000693	in multitudine curruum meorum ascendi excelsa montium in summitate libani,	2020-04-18	Liber_Quartus_Regum
1100000694	et succidi sublimes cedros eius, et electas abietes illius.	2020-04-18	Liber_Quartus_Regum
1100000695	et ingressus sum usque ad terminos eius,	2020-04-18	Liber_Quartus_Regum
1100000696	et saltum carmeli eiusego succidi.	2020-04-18	Liber_Quartus_Regum
1100000697	et bibi aquas alienas, et siccavi vestigiis pedum meorum omnes aquas clausas.	2020-04-18	Liber_Quartus_Regum
1100000698	numquid non audisti quid ab initio fecerim?	2020-04-18	Liber_Quartus_Regum
1100000699	ex diebus antiquis plasmavi illud, et nunc adduxi:	2020-04-18	Liber_Quartus_Regum
1100000700	eruntque in ruinam collium pugnantium civitates munitae.	2020-04-18	Liber_Quartus_Regum
1100000701	et qui sedent in eis, humiles manu, contremuerunt et confusi sunt:	2020-04-18	Liber_Quartus_Regum
1100000702	facti sunt velut foenum agri, et virens herba tectorum,	2020-04-18	Liber_Quartus_Regum
1100000703	quae arefacta est antequam veniret ad maturitatem.	2020-04-18	Liber_Quartus_Regum
1100000704	habitaculum tuum, et egressum tuum, et introitum tuum, et viam tuam ego praescivi,	2020-04-18	Liber_Quartus_Regum
1100000705	et furorem tuum contra me.	2020-04-18	Liber_Quartus_Regum
1100000706	insanisti in me, et superbia tua ascendit in aures meas:	2020-04-18	Liber_Quartus_Regum
1100000707	ponam itaque circulum in naribus tuis, et camum in labiis tuis,	2020-04-18	Liber_Quartus_Regum
1100000708	et reducam te in viam per quam venisti.	2020-04-18	Liber_Quartus_Regum
1100000709	tibi autem, ezechia, hoc erit signum:	2020-04-18	Liber_Quartus_Regum
1100000710	comede hoc anno quae repereris:	2020-04-18	Liber_Quartus_Regum
1100000711	in secundo autem anno, quae sponte nascuntur:	2020-04-18	Liber_Quartus_Regum
1100000712	porro in tertio anno seminate et metite:	2020-04-18	Liber_Quartus_Regum
1100000713	plantate vineas, et comedite fructum earum.	2020-04-18	Liber_Quartus_Regum
1100000714	et quodcumque reliquum fuerit de domo iuda, mittet radicem deorsum,	2020-04-18	Liber_Quartus_Regum
1100000715	et faciet fructum sursum.	2020-04-18	Liber_Quartus_Regum
1100000716	de ierusalem quippe egredientur reliquiae,	2020-04-18	Liber_Quartus_Regum
1100000717	et quod salvetur de monte sion:	2020-04-18	Liber_Quartus_Regum
1100000718	zelus domini exercituum faciet hoc.	2020-04-18	Liber_Quartus_Regum
1100000719	quam ob rem haec dicit dominus de rege assyriorum:	2020-04-18	Liber_Quartus_Regum
1100000720	non ingredietur urbem hanc, nec mittet in eam sagittam,	2020-04-18	Liber_Quartus_Regum
1100000721	nec occupabit eam clypeus, nec circumdabit eam munitio.	2020-04-18	Liber_Quartus_Regum
1100000722	per viam qua venit, revertetur:	2020-04-18	Liber_Quartus_Regum
1100000723	et civitatem hanc non ingredietur, dicit dominus.	2020-04-18	Liber_Quartus_Regum
1100000724	protegamque urbem hanc, et salvabo eam propter me,	2020-04-18	Liber_Quartus_Regum
1100000725	et propter david servum meum.	2020-04-18	Liber_Quartus_Regum
1100000726	factum est igitur in nocte illa, venit angelus domini, et percussit in castris assyriorum centum octoginta quinque millia. 	2020-04-18	Liber_Quartus_Regum
1100000727	cumque diluculo surrexisset, vidit omnia corpora mortuorum: et recedens abiit,et reversus est sennacherib rex assyriorum, et mansit in ninive.	2020-04-18	Liber_Quartus_Regum
1100000728	cumque adoraret in templo nesroch deum suum, adramelech et sarasar filii eius percusserunt eum gladio, fugeruntque in terram armeniorum: et regnavit asarhaddon filius eius pro eo.	2020-04-18	Liber_Quartus_Regum
1100000729	caput 20	2020-04-18	Liber_Quartus_Regum
1100000730	in diebus illis aegrotavit ezechias usque ad mortem: et venit ad eum isaias filius amos propheta, dixitque ei: haec dicit dominus deus: praecipe domui tuae: morieris enim tu, et non vives.	2020-04-18	Liber_Quartus_Regum
1100000731	qui convertit faciem suam ad parietem, et oravit dominum, dicens:obsecro, domine: memento, quaeso, quomodo ambulaverim coram te in veritate, et in corde perfecto, et quod placitum est coram te fecerim. 	2020-04-18	Liber_Quartus_Regum
1100000732	flevit itaque ezechias fletu magno.	2020-04-18	Liber_Quartus_Regum
1100000733	et antequam egrederetur isaias mediam partem atrii, factus est sermo domini ad eum, dicens:revertere, et dic ezechiae duci populi mei: haec dicit dominus deus david patris tui: audivi orationem tuam, et vidi lacrimas tuas, et ecce sanavi te: die tertio ascendes templum domini.	2020-04-18	Liber_Quartus_Regum
1100000734	et addam diebus tuis quindecim annos: sed et de manu regis assyriorum liberabo te, et civitatem hanc: et protegam urbem istam propter me, et propter david servum meum.	2020-04-18	Liber_Quartus_Regum
1100000735	dixitque isaias: afferte massam ficorum. 	2020-04-18	Liber_Quartus_Regum
1100000736	quam cum attulissent, et posuissent super ulcus eius, curatus est.	2020-04-18	Liber_Quartus_Regum
1100000737	dixerat autem ezechias ad isaiam: quod erit signum, quia dominus me sanabit, et quia ascensurus sum die tertia templum domini?	2020-04-18	Liber_Quartus_Regum
1100000738	cui ait isaias: hoc erit signum a domino quod facturus sit dominus sermonem quem locutus est: vis ut ascendat umbra decem lineis, an ut revertatur totidem gradibus?	2020-04-18	Liber_Quartus_Regum
1100000739	et ait ezechias: facile est umbram crescere decem lineis: nec hoc volo ut fiat, sed ut revertatur retrorsum decem gradibus.	2020-04-18	Liber_Quartus_Regum
1100000740	invocavit itaque isaias propheta dominum, et reduxit umbram per lineas quibus iam descenderat in horologio achaz, retrorsum decem gradibus.	2020-04-18	Liber_Quartus_Regum
1100000741	in tempore illo misit berodach baladan, filius baladan, rex babyloniorum, litteras et munera ad ezechiam: audierat enim quod aegrotasset ezechias.	2020-04-18	Liber_Quartus_Regum
1100000742	laetatus est autem in adventu eorum ezechias, et ostendit eis domum aromatum, et aurum et argentum, et pigmenta varia, unguenta quoque, et domum vasorum suorum, et omnia quae habere poterat in thesauris suis. 	2020-04-18	Liber_Quartus_Regum
1100000743	non fuit quod non monstraret eis ezechias in domo sua, et in omni potestate sua.	2020-04-18	Liber_Quartus_Regum
1100000744	venit autem isaias propheta ad regem ezechiam, dixitque ei: quid dixerunt viri isti? 	2020-04-18	Liber_Quartus_Regum
1100000745	aut unde venerunt ad te? 	2020-04-18	Liber_Quartus_Regum
1100000746	cui ait ezechias: de terra longinqua venerunt ad me, de babylone.	2020-04-18	Liber_Quartus_Regum
1100000747	at ille respondit: quid viderunt in domo tua? 	2020-04-18	Liber_Quartus_Regum
1100000748	ait ezechias: omnia quaecumque sunt in domo mea, viderunt: nihil est quod non monstraverim eis in thesauris meis.	2020-04-18	Liber_Quartus_Regum
1100000749	dixit itaque isaias ezechiae: audi sermonem domini:ecce dies venient, et auferentur omnia quae sunt in domo tua, et quae condiderunt patres tui usque in diem hanc, in babylonem: non remanebit quidquam, ait dominus.	2020-04-18	Liber_Quartus_Regum
1100000750	sed et de filiis tuis qui egredientur ex te, quos generabis, tollentur, et erunt eunuchi in palatio regis babylonis.	2020-04-18	Liber_Quartus_Regum
1100000751	dixit ezechias ad isaiam: bonus sermo domini quem locutus es: sit pax et veritas in diebus meis.	2020-04-18	Liber_Quartus_Regum
1100000752	reliqua autem sermonum ezechiae, et omnis fortitudo eius, et quomodo fecerit piscinam et aquaeductum, et introduxerit aquas in civitatem, nonne haec scripta sunt in libro sermonum dierum regum iuda?	2020-04-18	Liber_Quartus_Regum
1100000753	dormivitque ezechias cum patribus suis, et regnavit manasses filius eius pro eo.	2020-04-18	Liber_Quartus_Regum
1100000754	caput 21	2020-04-18	Liber_Quartus_Regum
1100000755	duodecim annorum erat manasses cum regnare coepisset, et quinquaginta quinque annis regnavit in ierusalem: nomen matris eius haphsiba.	2020-04-18	Liber_Quartus_Regum
1100000756	fecitque malum in conspectu domini, iuxta idola gentium quas delevit dominus a facie filiorum israel.	2020-04-18	Liber_Quartus_Regum
1100000757	conversusque est, et aedificavit excelsa quae dissipaverat ezechias pater eius: et erexit aras baal, et fecit lucos sicut fecerat achab rex israel, et adoravit omnem militiam caeli, et coluit eam.	2020-04-18	Liber_Quartus_Regum
1100000758	exstruxitque aras in domo domini, de qua dixit dominus: in ierusalem ponam nomen meum.	2020-04-18	Liber_Quartus_Regum
1100000759	et exstruxit altaria universae militiae caeli in duobus atriis templi domini.	2020-04-18	Liber_Quartus_Regum
1100000760	et traduxit filium suum per ignem: et ariolatus est, et observavit auguria, et fecit pythones, et aruspices multiplicavit, ut faceret malum coram domino, et irritaret eum.	2020-04-18	Liber_Quartus_Regum
1100000761	posuit quoque idolum luci quem fecerat, in templo domini, super quod locutus est dominus ad david, et ad salomonem filium eius: in templo hoc, et in ierusalem quam elegi de cunctis tribubus israel, ponam nomen meum in sempiternum.	2020-04-18	Liber_Quartus_Regum
1100000762	et ultra non faciam commoveri pedem israel de terra quam dedi patribus eorum: si tamen custodierint opere omnia quae praecepi eis, et universam legem quam mandavit eis servus meus moyses.	2020-04-18	Liber_Quartus_Regum
1100000763	illi vero non audierunt: sed seducti sunt a manasse, ut facerent malum super gentes quas contrivit dominus a facie filiorum israel.	2020-04-18	Liber_Quartus_Regum
1100000764	locutusque est dominus in manu servorum suorum prophetarum, dicens:quia fecit manasses rex iuda abominationes istas pessimas, super omnia quae fecerunt amorrhaei ante eum, et peccare fecit etiam iudam in immunditiis suis:propterea haec dicit dominus deus israel: ecce ego inducam mala super ierusalem et iudam, ut quicumque audierit, tinniant ambae aures eius.	2020-04-18	Liber_Quartus_Regum
1100000765	et extendam super ierusalem funiculum samariae, et pondus domus achab: et delebo ierusalem, sicut deleri solent tabulae: et delens vertam, et ducam crebrius stylum super faciem eius.	2020-04-18	Liber_Quartus_Regum
1100000766	dimittam vero reliquias haereditatis meae, et tradam eas in manus inimicorum eius, eruntque in vastitatem, et in rapinam cunctis adversariis suis:eo quod fecerint malum coram me, et perseveraverint irritantes me, ex die qua egressi sunt patres eorum ex aegypto usque ad hanc diem.	2020-04-18	Liber_Quartus_Regum
1100000767	insuper et sanguinem innoxium fudit manasses multum nimis, donec impleret ierusalem usque ad os: absque peccatis suis quibus peccare fecit iudam, ut faceret malum coram domino.	2020-04-18	Liber_Quartus_Regum
1100000768	reliqua autem sermonum manasse, ut universa quae fecit, et peccatum eius quod peccavit, nonne haec scripta sunt in libro sermonum dierum regum iuda?	2020-04-18	Liber_Quartus_Regum
1100000769	dormivitque manasses cum patribus suis, et sepultus est in horto domus suae, in horto oza: et regnavit amon filius eius pro eo.	2020-04-18	Liber_Quartus_Regum
1100000770	viginti duorum annorum erat amon cum regnare coepisset: duobus quoque annis regnavit in ierusalem: nomen matris eius messalemeth filia harus de ieteba.	2020-04-18	Liber_Quartus_Regum
1100000771	fecitque malum in conspectu domini, sicut fecerat manasses pater eius.	2020-04-18	Liber_Quartus_Regum
1100000772	et ambulavit in omni via per quam ambulaverat pater eius, servivitque immunditiis quibus servierat pater eius, et adoravit eas:et dereliquit dominum deum patrum suorum, et non ambulavit in via domini.	2020-04-18	Liber_Quartus_Regum
1100000773	tetenderuntque ei insidias servi sui, et interfecerunt regem in domo sua.	2020-04-18	Liber_Quartus_Regum
1100000774	percussit autem populus terrae omnes qui coniuraverant contra regem amon, et constituerunt sibi regem iosiam filium eius pro eo.	2020-04-18	Liber_Quartus_Regum
1100000775	reliqua autem sermonum amon quae fecit, nonne haec scripta sunt in libro sermonum dierum regum iuda?	2020-04-18	Liber_Quartus_Regum
1100000776	sepelieruntque eum in sepulchro suo, in horto oza: et regnavit iosias filius eius pro eo.	2020-04-18	Liber_Quartus_Regum
1100000777	caput 22	2020-04-18	Liber_Quartus_Regum
1100000778	octo annorum erat iosias cum regnare coepisset: triginta et uno anno regnavit in ierusalem: nomen matris eius idida filia hadaia de besecath.	2020-04-18	Liber_Quartus_Regum
1100000779	fecitque quod placitum erat coram domino, et ambulavit per omnes vias david patris sui: non declinavit ad dexteram, sive ad sinistram.	2020-04-18	Liber_Quartus_Regum
1100000780	anno autem octavodecimo regis iosiae, misit rex saphan filium aslia filii messulam scribam templi domini, dicens ei:vade ad helciam sacerdotem magnum, ut confletur pecunia quae illata est in templum domini, quam collegerunt ianitores templi a populo:deturque fabris per praepositos domus domini, qui et distribuant eam his qui operantur in templo domini, ad instauranda sartatecta templi:tignariis videlicet et caementariis, et iis qui interrupta componunt: et ut emantur ligna, et lapides de lapicidinis, ad instaurandum templum domini.	2020-04-18	Liber_Quartus_Regum
1100000781	verumtamen non supputetur eis argentum quod accipiunt, sed in potestate habeant, et in fide.	2020-04-18	Liber_Quartus_Regum
1100000782	dixit autem helcias pontifex ad saphan scribam: librum legis reperi in domo domini. 	2020-04-18	Liber_Quartus_Regum
1100000783	deditque helcias volumen saphan, qui et legit illud.	2020-04-18	Liber_Quartus_Regum
1100000784	venit quoque saphan scriba ad regem, et renuntiavit ei quod praeceperat, et ait: conflaverunt servi tui pecuniam quae reperta est in domo domini, et dederunt ut distribueretur fabris a praefectis operum templi domini.	2020-04-18	Liber_Quartus_Regum
1100000785	narravit quoque saphan scriba regi, dicens: librum dedit mihi helcias sacerdos. 	2020-04-18	Liber_Quartus_Regum
1100000786	quem cum legisset saphan coram rege,et audisset rex verba libri legis domini, scidit vestimenta sua.	2020-04-18	Liber_Quartus_Regum
1100000787	et praecepit helciae sacerdoti, et ahicam filio saphan, et achobor filio micha, et saphan scribae, et asaiae servo regis, dicens:ite et consulite dominum super me, et super populo, et super omni iuda, de verbis voluminis istius, quod inventum est: magna enim ira domini succensa est contra nos, quia non audierunt patres nostri verba libri huius, ut facerent omne quod scriptum est nobis.	2020-04-18	Liber_Quartus_Regum
1100000788	ierunt itaque helcias sacerdos, et ahicam, et achobor, et sapham, et asaia, ad holdam prophetidem, uxorem sellum filii thecuae filii araas custodis vestium, quae habitabat in ierusalem in secunda: locutique sunt ad eam.	2020-04-18	Liber_Quartus_Regum
1100000789	et illa respondit eis: haec dicit dominus deus israel: dicite viro qui misit vos ad me:haec dicit dominus: ecce ego adducam mala super locum istum, et super habitatores eius, omnia verba legis quae legit rex iuda:quia dereliquerunt me, et sacrificaverunt diis alienis, irritantes me in cunctis operibus manuum suarum: et succendetur indignatio mea in loco hoc, et non extinguetur.	2020-04-18	Liber_Quartus_Regum
1100000790	regi autem iuda, qui misit vos ut consuleretis dominum, sic dicetis: haec dicit dominus deus israel: pro eo quod audisti verba voluminis,et perterritum est cor tuum, et humiliatus es coram domino, auditis sermonibus contra locum istum et habitatores eius, quod videlicet fierent in stuporem et in maledictum: et scidisti vestimenta tua, et flevisti coram me, et ego audivi, ait dominus:idcirco colligam te ad patres tuos, et colligeris ad sepulchrum tuum in pace, ut non videant oculi tui omnia mala quae inducturus sum super locum istum.	2020-04-18	Liber_Quartus_Regum
1100000791	caput 23	2020-04-18	Liber_Quartus_Regum
1100000792	et renuntiaverunt regi quod dixerat. 	2020-04-18	Liber_Quartus_Regum
1100000793	qui misit: et congregati sunt ad eum omnes senes iuda et ierusalem.	2020-04-18	Liber_Quartus_Regum
1100000794	ascenditque rex templum domini, et omnes viri iuda, universique qui habitabant in ierusalem cum eo sacerdotes et prophetae, et omnis populus a parvo usque ad magnum: legitque, cunctis audientibus, omnia verba libri foederis, qui inventus est in domo domini.	2020-04-18	Liber_Quartus_Regum
1100000795	stetitque rex super gradum: et foedus percussit coram domino, ut ambularent post dominum, et custodirent praecepta eius, et testimonia, et caeremonias in omni corde, et in tota anima, et suscitarent verba foederis huius, quae scripta erant in libro illo: acquievitque populus pacto.	2020-04-18	Liber_Quartus_Regum
1100000796	et praecepit rex helciae pontifici, et sacerdotibus secundi ordinis, et ianitoribus, ut proiicerent de templo domini omnia vasa quae facta fuerant baal, et in luco, et universae militiae caeli: et combussit ea foris ierusalem in convalle cedron, et tulit pulverem eorum in bethel.	2020-04-18	Liber_Quartus_Regum
1100000797	et delevit aruspices quos posuerant reges iuda ad sacrificandum in excelsis per civitates iuda, et in circuitu ierusalem: et eos qui adolebant incensum baal, et soli, et lunae, et duodecim signis, et omni militiae caeli.	2020-04-18	Liber_Quartus_Regum
1100000798	et efferri fecit lucum de domo domini foras ierusalem in convalle cedron, et combussit eum ibi, et redegit in pulverem, et proiecit super sepulchra vulgi.	2020-04-18	Liber_Quartus_Regum
1100000799	destruxit quoque aediculas effeminatorum quae erant in domo domini, pro quibus mulieres texebant quasi domunculas luci.	2020-04-18	Liber_Quartus_Regum
1100000800	congregavitque omnes sacerdotes de civitatibus iuda, et contaminavit excelsa ubi sacrificabant sacerdotes de gabaa usque bersabee, et destruxit aras portarum in introitu ostii iosue principis civitatis, quod erat ad sinistram portae civitatis.	2020-04-18	Liber_Quartus_Regum
1100000801	verumtamen non ascendebant sacerdotes excelsorum ad altare domini in ierusalem: sed tantum comedebant azyma in medio fratrum suorum.	2020-04-18	Liber_Quartus_Regum
1100000802	contaminavit quoque topheth, quod est in convalle filii ennom, ut nemo consecraret filium suum aut filiam per ignem, moloch.	2020-04-18	Liber_Quartus_Regum
1100000803	abstulit quoque equos quos dederant reges iuda soli in introitu templi domini iuxta exedram nathanmelech eunuchi, qui erat in pharurim: currus autem solis combussit igni.	2020-04-18	Liber_Quartus_Regum
1100000804	altaria quoque quae erant super tecta coenaculi achaz, quae fecerant reges iuda, et altaria quae fecerat manasses in duobus atriis templi domini, destruxit rex, et cucurrit inde, et dispersit cinerem eorum in torrentem cedron.	2020-04-18	Liber_Quartus_Regum
1100000805	excelsa quoque, quae erant in ierusalem ad dexteram partem montis offensionis, quae aedificaverat salomon rex israel astaroth idolo sidoniorum, et chamos offensioni moab, et melchom abominationi filiorum ammon, polluit rex.	2020-04-18	Liber_Quartus_Regum
1100000806	et contrivit statuas, et succidit lucos: replevitque loca eorum ossibus mortuorum.	2020-04-18	Liber_Quartus_Regum
1100000807	insuper et altare quod erat in bethel, et excelsum quod fecerat ieroboam filius nabat, qui peccare fecit israel: et altare illud, et excelsum destruxit, atque combussit, et comminuit in pulverem, succenditque etiam lucum.	2020-04-18	Liber_Quartus_Regum
1100000808	et conversus iosias, vidit ibi sepulchra quae erant in monte: misitque et tulit ossa de sepulchris, et combussit ea super altare, et polluit illud iuxta verbum domini quod locutus est vir dei, qui praedixerat verba haec.	2020-04-18	Liber_Quartus_Regum
1100000809	et ait: quis est titulus ille, quem video? 	2020-04-18	Liber_Quartus_Regum
1100000810	responderuntque ei cives urbis illius: sepulchrum est hominis dei, qui venit de iuda, et praedixit verba haec, quae fecisti super altare bethel.	2020-04-18	Liber_Quartus_Regum
1100000811	et ait: dimitte eum: nemo commoveat ossa eius. 	2020-04-18	Liber_Quartus_Regum
1100000812	et intacta manserunt ossa illius cum ossibus prophetae qui venerat de samaria.	2020-04-18	Liber_Quartus_Regum
1100000813	insuper et omnia fana excelsorum quae erant in civitatibus samariae, quae fecerant reges israel ad irritandum dominum, abstulit iosias: et fecit eis secundum omnia opera quae fecerat in bethel.	2020-04-18	Liber_Quartus_Regum
1100000814	et occidit universos sacerdotes excelsorum qui erant ibi super altaria, et combussit ossa humana super ea: reversusque est ierusalem.	2020-04-18	Liber_Quartus_Regum
1100000815	et praecepit omni populo, dicens: facite phase domino deo vestro, secundum quod scriptum est in libro foederis huius.	2020-04-18	Liber_Quartus_Regum
1100000816	nec enim factum est phase tale a diebus iudicum qui iudicaverunt israel, et omnium dierum regum israel et regum iuda,sicut in octavodecimo anno regis iosiae factum est phase istud domino in ierusalem.	2020-04-18	Liber_Quartus_Regum
1100000817	sed et pythones, et ariolos, et figuras idolorum, et immunditias, et abominationes, quae fuerant in terra iuda et ierusalem, abstulit iosias: ut statueret verba legis quae scripta sunt in libro quem invenit helcias sacerdos in templo domini.	2020-04-18	Liber_Quartus_Regum
1100000818	similis illi non fuit ante eum rex, qui reverteretur ad dominum in omni corde suo, et in tota anima sua, et in universa virtute sua iuxta omnem legem moysi: neque post eum surrexit similis illi.	2020-04-18	Liber_Quartus_Regum
1100000819	verumtamen non est aversus dominus ab ira furoris sui magni quo iratus est furor eius contra iudam propter irritationes quibus provocaverat eum manasses.	2020-04-18	Liber_Quartus_Regum
1100000820	dixit itaque dominus: etiam iudam auferam a facie mea, sicut abstuli israel: et proiiciam civitatem hanc quam elegi ierusalem, et domum de qua dixi: erit nomen meum ibi.	2020-04-18	Liber_Quartus_Regum
1100000821	reliqua autem sermonum iosiae, et universa quae fecit, nonne haec scripta sunt in libro verborum dierum regum iuda?	2020-04-18	Liber_Quartus_Regum
1100000822	in diebus eius ascendit pharao nechao rex aegypti contra regem assyriorum ad flumen euphraten, et abiit iosias rex in occursum eius: et occisus est in mageddo cum vidisset eum.	2020-04-18	Liber_Quartus_Regum
1100000823	et portaverunt eum servi sui mortuum de mageddo: et pertulerunt in ierusalem, et sepelierunt eum in sepulchro suo. 	2020-04-18	Liber_Quartus_Regum
1100000824	tulitque populus terrae ioachaz filium iosiae: et unxerunt eum, et constituerunt eum regem pro patre suo.	2020-04-18	Liber_Quartus_Regum
1100000825	viginti trium annorum erat ioachaz cum regnare coepisset, et tribus mensibus regnavit in ierusalem: nomen matris eius amital filia ieremiae de lobna.	2020-04-18	Liber_Quartus_Regum
1100000826	et fecit malum coram domino, iuxta omnia quae fecerant patres eius.	2020-04-18	Liber_Quartus_Regum
1100000827	vinxitque eum pharao nechao in rebla, quae est in terra emath, ne regnaret in ierusalem: et imposuit mulctam terrae centum talentis argenti, et talento auri.	2020-04-18	Liber_Quartus_Regum
1100000828	regemque constituit pharao nechao eliacim filium iosiae pro iosia patre eius: vertitque nomen eius ioakim. 	2020-04-18	Liber_Quartus_Regum
1100000829	porro ioachaz tulit, et duxit in aegyptum, et mortuus est ibi.	2020-04-18	Liber_Quartus_Regum
1100000830	argentum autem et aurum dedit ioakim pharaoni, cum indixisset terrae per singulos, ut conferretur iuxta praeceptum pharaonis: et unumquemque iuxta vires suas exegit, tam argentum quam aurum, de populo terrae, ut daret pharaoni nechao.	2020-04-18	Liber_Quartus_Regum
1100000831	viginti quinque annorum erat ioakim cum regnare coepisset, et undecim annis regnavit in ierusalem: nomen matris eius zebida filia phadaia de ruma.	2020-04-18	Liber_Quartus_Regum
1100000832	et fecit malum coram domino iuxta omnia quae fecerant patres eius.	2020-04-18	Liber_Quartus_Regum
1100000833	caput 24	2020-04-18	Liber_Quartus_Regum
1100000834	in diebus eius ascendit nabuchodonosor rex babylonis, et factus est ei ioakim servus tribus annis: et rursum rebellavit contra eum.	2020-04-18	Liber_Quartus_Regum
1100000835	immisitque ei dominus latrunculos chaldaeorum, et latrunculos syriae, et latrunculos moab, et latrunculos filiorum ammon: et immisit eos in iudam ut disperderent eum, iuxta verbum domini quod locutus fuerat per servos suos prophetas.	2020-04-18	Liber_Quartus_Regum
1100000836	factum est autem hoc per verbum domini contra iudam, ut auferret eum coram se propter peccata manasse universa quae fecit,et propter sanguinem innoxium quem effudit, et implevit ierusalem cruore innocentium: et ob hanc rem noluit dominus propitiari.	2020-04-18	Liber_Quartus_Regum
1100000837	reliqua autem sermonum ioakim, et universa quae fecit, nonne haec scripta sunt in libro sermonum dierum regum iuda? 	2020-04-18	Liber_Quartus_Regum
1100000838	et dormivit ioakim cum patribus suis:et regnavit ioachin filius eius pro eo.	2020-04-18	Liber_Quartus_Regum
1100000839	et ultra non addidit rex aegypti ut egrederetur de terra sua: tulerat enim rex babylonis, a rivo aegypti usque ad fluvium euphraten, omnia quae fuerant regis aegypti.	2020-04-18	Liber_Quartus_Regum
1100000840	decem et octo annorum erat ioachin cum regnare coepisset, et tribus mensibus regnavit in ierusalem: nomen matris eius nohesta filia elnathan de ierusalem.	2020-04-18	Liber_Quartus_Regum
1100000841	et fecit malum coram domino, iuxta omnia quae fecerat pater eius.	2020-04-18	Liber_Quartus_Regum
1100000842	in tempore illo ascenderunt servi nabuchodonosor regis babylonis in ierusalem, et circumdata est urbs munitionibus.	2020-04-18	Liber_Quartus_Regum
1100000843	venitque nabuchodonosor rex babylonis ad civitatem cum servis suis ut oppugnarent eam.	2020-04-18	Liber_Quartus_Regum
1100000844	egressusque est ioachin rex iuda ad regem babylonis, ipse et mater eius, et servi eius, et principes eius, et eunuchi eius: et suscepit eum rex babylonis anno octavo regni sui.	2020-04-18	Liber_Quartus_Regum
1100000845	et protulit inde omnes thesauros domus domini, et thesauros domus regiae: et concidit universa vasa aurea quae fecerat salomon rex israel in templo domini iuxta verbum domini.	2020-04-18	Liber_Quartus_Regum
1100000846	et transtulit omnem ierusalem, et universos principes, et omnes fortes exercitus, decem millia, in captivitatem, et omnem artificem et clusorem: nihilque relictum est, exceptis pauperibus populi terrae.	2020-04-18	Liber_Quartus_Regum
1100000847	transtulit quoque ioachin in babylonem, et matrem regis, et uxores regis, et eunuchos eius: et iudices terrae duxit in captivitatem de ierusalem in babylonem.	2020-04-18	Liber_Quartus_Regum
1100000848	et omnes viros robustos, septem millia, et artifices, et clusores mille, omnes viros fortes et bellatores: duxitque eos rex babylonis captivos in babylonem.	2020-04-18	Liber_Quartus_Regum
1100000849	et constituit matthaniam patruum eius pro eo: imposuitque nomen ei sedeciam.	2020-04-18	Liber_Quartus_Regum
1100000850	vigesimum et primum annum aetatis habebat sedecias cum regnare coepisset, et undecim annis regnavit in ierusalem: nomen matris eius erat amital filia ieremiae de lobna.	2020-04-18	Liber_Quartus_Regum
1100000851	et fecit malum coram domino, iuxta omnia quae fecerat ioakim.	2020-04-18	Liber_Quartus_Regum
1100000852	irascebatur enim dominus contra ierusalem et contra iudam, donec proiiceret eos a facie sua: recessitque sedecias a rege babylonis.	2020-04-18	Liber_Quartus_Regum
1100000853	caput 25	2020-04-18	Liber_Quartus_Regum
1100000854	factum est autem anno nono regni eius, mense decimo, decima die mensis, venit nabuchodonosor rex babylonis, ipse et omnis exercitus eius, in ierusalem, et circumdederunt eam: et exstruxerunt in circuitu eius munitiones.	2020-04-18	Liber_Quartus_Regum
1100000855	et clausa est civitas atque vallata usque ad undecimum annum regis sedeciae,nona die mensis: praevaluitque fames in civitate, nec erat panis populo terrae.	2020-04-18	Liber_Quartus_Regum
1100000856	et interrupta est civitas: et omnes viri bellatores nocte fugerunt per viam portae quae est inter duplicem murum ad hortum regis. 	2020-04-18	Liber_Quartus_Regum
1100000857	porro chaldaei obsidebant in circuitu civitatem. 	2020-04-18	Liber_Quartus_Regum
1100000858	fugit itaque sedecias per viam quae ducit ad campestria solitudinis.	2020-04-18	Liber_Quartus_Regum
1100000859	et persecutus est exercitus chaldaeorum regem, comprehenditque eum in planitie iericho: et omnes bellatores qui erant cum eo, dispersi sunt, et reliquerunt eum.	2020-04-18	Liber_Quartus_Regum
1100000860	apprehensum ergo regem duxerunt ad regem babylonis in reblatha: qui locutus est cum eo iudicium.	2020-04-18	Liber_Quartus_Regum
1100000861	filios autem sedeciae occidit coram eo, et oculos eius effodit, vinxitque eum catenis, et adduxit in babylonem.	2020-04-18	Liber_Quartus_Regum
1100000862	mense quinto, septima die mensis, ipse est annus nonusdecimus regis babylonis, venit nabuzardan princeps exercitus, servus regis babylonis, in ierusalem.	2020-04-18	Liber_Quartus_Regum
1100000863	et succendit domum domini, et domum regis: et domos ierusalem, omnemque domum combussit igni.	2020-04-18	Liber_Quartus_Regum
1100000864	et muros ierusalem in circuitu destruxit omnis exercitus chaldaeorum, qui erat cum principe militum.	2020-04-18	Liber_Quartus_Regum
1100000865	reliquam autem populi partem quae remanserat in civitate, et perfugas qui transfugerant ad regem babylonis, et reliquum vulgus transtulit nabuzardan princeps militiae.	2020-04-18	Liber_Quartus_Regum
1100000866	et de pauperibus terrae reliquit vinitores et agricolas.	2020-04-18	Liber_Quartus_Regum
1100000867	columnas autem aereas quae erant in templo domini, et bases, et mare aereum quod erat in domo domini, confregerunt chaldaei, et transtulerunt aes omne in babylonem.	2020-04-18	Liber_Quartus_Regum
1100000868	ollas quoque aereas, et trullas, et tridentes, et scyphos, et mortariola, et omnia vasa aerea, in quibus ministrabant, tulerunt.	2020-04-18	Liber_Quartus_Regum
1100000869	necnon et thuribula, et phialas: quae aurea, aurea, et quae argentea, argentea tulit princeps militiae,id est, columnas duas, mare unum, et bases quas fecerat salomon in templo domini: non erat pondus aeris omnium vasorum.	2020-04-18	Liber_Quartus_Regum
1100000870	decem et octo cubitos altitudinis habebat columna una: et capitellum aereum super se altitudinis trium cubitorum: et retiaculum, et malogranata super capitellum columnae, omnia aerea: similem et columna secunda habebat ornatum.	2020-04-18	Liber_Quartus_Regum
1100000871	tulit quoque princeps militiae saraiam sacerdotem primum, et sophoniam sacerdotem secundum, et tres ianitores.	2020-04-18	Liber_Quartus_Regum
1100000872	et de civitate eunuchum unum, qui erat praefectus super bellatores viros: et quinque viros de his qui steterant coram rege, quos reperit in civitate: et sopher principem exercitus, qui probabat tyrones de populo terrae: et sexaginta viros e vulgo, qui inventi fuerant in civitate.	2020-04-18	Liber_Quartus_Regum
1100000873	quos tollens nabuzardan princeps militum, duxit ad regem babylonis in reblatha.	2020-04-18	Liber_Quartus_Regum
1100000874	percussitque eos rex babylonis, et interfecit eos in reblatha in terra emath: et translatus est iuda de terra sua.	2020-04-18	Liber_Quartus_Regum
1100000875	populo autem qui relictus erat in terra iuda, quem dimiserat nabuchodonosor rex babylonis, praefecit godoliam filium ahicam filii saphan.	2020-04-18	Liber_Quartus_Regum
1100000876	quod cum audissent omnes duces militum, ipsi et viri qui erant cum eis, videlicet quod constituisset rex babylonis godoliam, venerunt ad godoliam in maspha, ismahel filius nathaniae, et iohanan filius caree, et saraia filius thanehumeth netophathites, et iezonias filius maachathi, ipsi et socii eorum.	2020-04-18	Liber_Quartus_Regum
1100000877	iuravitque godolias ipsis et sociis eorum, dicens: nolite timere servire chaldaeis: manete in terra, et servite regi babylonis, et bene erit vobis.	2020-04-18	Liber_Quartus_Regum
1100000878	factum est autem in mense septimo, venit ismahel filius nathaniae filii elisama de semine regio, et decem viri cum eo: percusseruntque godoliam, qui et mortuus est: sed et iudaeos et chaldaeos qui erant cum eo in maspha.	2020-04-18	Liber_Quartus_Regum
1100000879	consurgensque omnis populus a parvo usque ad magnum, et principes militum, venerunt in aegyptum timentes chaldaeos.	2020-04-18	Liber_Quartus_Regum
1100000880	factum est vero in anno trigesimo septimo transmigrationis ioachin regis iuda, mense duodecimo, vigesima septima die mensis: sublevavit evilmerodach rex babylonis, anno quo regnare coeperat, caput ioachin regis iuda de carcere.	2020-04-18	Liber_Quartus_Regum
1100000881	et locutus est ei benigne, et posuit thronum eius super thronum regum qui erant cum eo in babylone.	2020-04-18	Liber_Quartus_Regum
1100000882	et mutavit vestes eius quas habuerat in carcere, et comedebat panem semper in conspectu eius cunctis diebus vitae suae.	2020-04-18	Liber_Quartus_Regum
1100000883	annonam quoque constituit ei sine intermissione, quae et dabatur ei a rege per singulos dies omnibus diebus vitae suae.	2020-04-18	Liber_Quartus_Regum
