1100000001	prophetia malachiae	2020-04-18	Prophetia_Malachiae
1100000002	caput 1	2020-04-18	Prophetia_Malachiae
1100000003	onus verbi domini ad israel in manu malachiae.	2020-04-18	Prophetia_Malachiae
1100000004	dilexi vos, dicit dominus, et dixistis: in quo dilexisti nos? 	2020-04-18	Prophetia_Malachiae
1100000005	nonne frater erat esau iacob? 	2020-04-18	Prophetia_Malachiae
1100000006	dicit dominus: et dilexi iacob,esau autem odio habui, et posui montes eius in solitudinem, et haereditatem eius in dracones deserti.	2020-04-18	Prophetia_Malachiae
1100000007	quod si dixerit idumaea: destructi sumus, sed revertentes aedificabimus quae destructa sunt: haec dicit dominus exercituum: isti aedificabunt, et ego destruam: et vocabuntur termini impietatis, et populus cui iratus est dominus usque in aeternum.	2020-04-18	Prophetia_Malachiae
1100000008	et oculi vestri videbunt, et vos dicetis: magnificetur dominus super terminum israel.	2020-04-18	Prophetia_Malachiae
1100000009	filius honorat patrem, et servus dominum suum. 	2020-04-18	Prophetia_Malachiae
1100000010	si ergo pater ego sum, ubi est honor meus? 	2020-04-18	Prophetia_Malachiae
1100000011	et si dominus ego sum, ubi est timor meus? 	2020-04-18	Prophetia_Malachiae
1100000012	dicit dominus exercituum. 	2020-04-18	Prophetia_Malachiae
1100000013	ad vos, o sacerdotes, qui despicitis nomen meum, et dixistis: in quo despeximus nomen tuum?	2020-04-18	Prophetia_Malachiae
1100000014	offertis super altare meum panem pollutum, et dicitis: in quo polluimus te? 	2020-04-18	Prophetia_Malachiae
1100000015	in eo quod dicitis: mensa domini despecta est.	2020-04-18	Prophetia_Malachiae
1100000016	si offeratis caecum ad immolandum, nonne malum est? 	2020-04-18	Prophetia_Malachiae
1100000017	et si offeratis claudum et languidum, nonne malum est? 	2020-04-18	Prophetia_Malachiae
1100000018	offer illud duci tuo, si placuerit ei, aut si susceperit faciem tuam, dicit dominus exercituum.	2020-04-18	Prophetia_Malachiae
1100000019	et nunc deprecamini vultum dei ut misereatur vestri (de manu enim vestra factum est hoc), si quomodo suscipiat facies vestras, dicit dominus exercituum.	2020-04-18	Prophetia_Malachiae
1100000020	quis est in vobis qui claudat ostia, et incendat altare meum gratuito? 	2020-04-18	Prophetia_Malachiae
1100000021	non est mihi voluntas in vobis, dicit dominus exercituum, et munus non suscipiam de manu vestra.	2020-04-18	Prophetia_Malachiae
1100000022	ab ortu enim solis usque ad occasum, magnum est nomen meum in gentibus, et in omni loco sacrificatur: et offertur nomini meo oblatio munda, quia magnum est nomen meum in gentibus, dicit dominus exercituum.	2020-04-18	Prophetia_Malachiae
1100000023	et vos polluistis illud in eo quod dicitis: mensa domini contaminata est, et quod superponitur contemptibilis est, cum igne qui illud devorat.	2020-04-18	Prophetia_Malachiae
1100000024	et dixistis: ecce de labore, et exsufflastis illud, dicit dominus exercituum: et intulistis de rapinis claudum et languidum, et intulistis munus: numquid suscipiam illud de manu vestra? 	2020-04-18	Prophetia_Malachiae
1100000025	dicit dominus.	2020-04-18	Prophetia_Malachiae
1100000026	maledictus dolosus qui habet in grege suo masculum, et votum faciens immolat debile domino: quia rex magnus ego, dicit dominus exercituum, et nomen meum horribile in gentibus.	2020-04-18	Prophetia_Malachiae
1100000027	caput 2	2020-04-18	Prophetia_Malachiae
1100000028	et nunc ad vos mandatum hoc, o sacerdotes.	2020-04-18	Prophetia_Malachiae
1100000029	si nolueritis audire, et si nolueritis ponere super cor, ut detis gloriam nomini meo, ait dominus exercituum, mittam in vos egestatem, et maledicam benedictionibus vestris, et maledicam illis, quoniam non posuistis super cor.	2020-04-18	Prophetia_Malachiae
1100000030	ecce ego proiiciam vobis brachium, et dispergam super vultum vestrum stercus solemnitatum vestrarum, et assumet vos secum.	2020-04-18	Prophetia_Malachiae
1100000031	et scietis quia misi ad vos mandatum istud, ut esset pactum meum cum levi, dicit dominus exercituum.	2020-04-18	Prophetia_Malachiae
1100000032	pactum meum fuit cum eo vitae et pacis: et dedi ei timorem, et timuit me, et a facie nominis mei pavebat.	2020-04-18	Prophetia_Malachiae
1100000033	lex veritatis fuit in ore eius, et iniquitas non est inventa in labiis eius: in pace et in aequitate ambulavit mecum, et multos avertit ab iniquitate.	2020-04-18	Prophetia_Malachiae
1100000034	labia enim sacerdotis custodient scientiam, et legem requirent ex ore eius, quia angelus domini exercituum est.	2020-04-18	Prophetia_Malachiae
1100000035	vos autem recessistis de via, et scandalizastis plurimos in lege: irritum fecistis pactum levi, dicit dominus exercituum.	2020-04-18	Prophetia_Malachiae
1100000036	propter quod et ego dedi vos contemptibiles, et humiles omnibus populis, sicut non servastis vias meas, et accepistis faciem in lege.	2020-04-18	Prophetia_Malachiae
1100000037	numquid non pater unus omnium nostrum? 	2020-04-18	Prophetia_Malachiae
1100000038	numquid non deus unus creavit nos? 	2020-04-18	Prophetia_Malachiae
1100000039	quare ergo despicit unusquisque nostrum fratrem suum, violans pactum patrum nostrorum?	2020-04-18	Prophetia_Malachiae
1100000040	transgressus est iuda, et abominatio facta est in israel et in ierusalem, quia contaminavit iuda sanctificationem domini, quam dilexit, et habuit filiam dei alieni.	2020-04-18	Prophetia_Malachiae
1100000041	disperdet dominus virum qui fecerit hoc, magistrum et discipulum, de tabernaculis iacob, et offerentem munus domino exercituum.	2020-04-18	Prophetia_Malachiae
1100000042	et hoc rursum fecistis: operiebatis lacrimis altare domini, fletu et mugitu, ita ut non respiciam ultra ad sacrificium, nec accipiam placabile quid de manu vestra.	2020-04-18	Prophetia_Malachiae
1100000043	et dixistis: quam ob causam? 	2020-04-18	Prophetia_Malachiae
1100000044	quia dominus testificatus est inter te et uxorem pubertatis tuae, quam tu despexisti: et haec particeps tua, et uxor foederis tui.	2020-04-18	Prophetia_Malachiae
1100000045	nonne unus fecit, et residuum spiritus eius est? 	2020-04-18	Prophetia_Malachiae
1100000046	et quid unus quaerit, nisi semen dei? 	2020-04-18	Prophetia_Malachiae
1100000047	custodite ergo spiritum vestrum, et uxorem adolescentiae tuae noli despicere.	2020-04-18	Prophetia_Malachiae
1100000048	cum odio habueris, dimitte, dicit dominus deus israel: operiet autem iniquitas vestimentum eius, dicit dominus exercituum. 	2020-04-18	Prophetia_Malachiae
1100000049	custodite spiritum vestrum, et nolite despicere.	2020-04-18	Prophetia_Malachiae
1100000050	laborare fecistis dominum in sermonibus vestris, et dixistis: in quo eum fecimus laborare? 	2020-04-18	Prophetia_Malachiae
1100000051	in eo quod dicitis: omnis qui facit malum bonus est in conspectu domini, et tales ei placent: aut certe ubi est deus iudicii?	2020-04-18	Prophetia_Malachiae
1100000052	caput 3	2020-04-18	Prophetia_Malachiae
1100000053	ecce ego mitto angelum meum, et praeparabit viam ante faciem meam: et statim veniet ad templum suum dominator quem vos quaeritis, et angelus testamenti quem vos vultis. 	2020-04-18	Prophetia_Malachiae
1100000054	ecce venit, dicit dominus exercituum.	2020-04-18	Prophetia_Malachiae
1100000055	et quis poterit cogitare diem adventus eius, et quis stabit ad videndum eum? 	2020-04-18	Prophetia_Malachiae
1100000056	ipse enim quasi ignis conflans, et quasi herba fullonum:et sedebit conflans, et emundans argentum: et purgabit filios levi, et colabit eos quasi aurum et quasi argentum, et erunt domino offerentes sacrificia in iustitia.	2020-04-18	Prophetia_Malachiae
1100000057	et placebit domino sacrificium iuda et ierusalem, sicut dies saeculi, et sicut anni antiqui.	2020-04-18	Prophetia_Malachiae
1100000058	et accedam ad vos in iudicio, et ero testis velox maleficis, et adulteris, et periuris, et qui calumniantur mercedem mercenarii, viduas et pupillos, et opprimunt peregrinum, nec timuerunt me, dicit dominus exercituum.	2020-04-18	Prophetia_Malachiae
1100000059	ego enim dominus, et non mutor: et vos filii iacob, non estis consumpti.	2020-04-18	Prophetia_Malachiae
1100000060	a diebus enim patrum vestrorum recessistis a legitimis meis, et non custodistis: revertimini ad me, et revertar ad vos, dicit dominus exercituum. 	2020-04-18	Prophetia_Malachiae
1100000061	et dixistis: in quo revertemur?	2020-04-18	Prophetia_Malachiae
1100000062	si affliget homo deum, quia vos configitis me? 	2020-04-18	Prophetia_Malachiae
1100000063	et dixistis: in quo configimus te? 	2020-04-18	Prophetia_Malachiae
1100000064	in decimis et in primitiis.	2020-04-18	Prophetia_Malachiae
1100000065	et in penuria vos maledicti estis, et me vos configitis gens tota.	2020-04-18	Prophetia_Malachiae
1100000066	inferte omnem decimam in horreum, et sit cibus in domo mea: et probate me super hoc, dicit dominus: si non aperuero vobis cataractas caeli, et effudero vobis benedictionem usque ad abundantiam:et increpabo pro vobis devorantem, et non corrumpet fructum terrae vestrae, nec erit sterilis vinea in agro, dicit dominus exercituum.	2020-04-18	Prophetia_Malachiae
1100000067	et beatos vos dicent omnes gentes: eritis enim vos terra desiderabilis, dicit dominus exercituum.	2020-04-18	Prophetia_Malachiae
1100000068	invaluerunt super me verba vestra, dicit dominus.	2020-04-18	Prophetia_Malachiae
1100000069	et dixistis: quid locuti sumus contra te? 	2020-04-18	Prophetia_Malachiae
1100000070	dixistis: vanus est qui servit deo: et quod emolumentum quia custodivimus praecepta eius, et quia ambulavimus tristes coram domino exercituum?	2020-04-18	Prophetia_Malachiae
1100000071	ergo nunc beatos dicimus arrogantes: siquidem aedificati sunt facientes impietatem, et tentaverunt deum, et salvi facti sunt.	2020-04-18	Prophetia_Malachiae
1100000072	tunc locuti sunt timentes dominum, unusquisque cum proximo suo: et attendit dominus, et audivit, et scriptus est liber monumenti coram eo timentibus dominum, et cogitantibus nomen eius.	2020-04-18	Prophetia_Malachiae
1100000073	et erunt mihi, ait dominus exercituum, in die qua ego facio, in peculium: et parcam eis, sicut parcit vir filio suo servienti sibi.	2020-04-18	Prophetia_Malachiae
1100000074	et convertemini, et videbitis quid sit inter iustum et impium, et inter servientem deo et non servientem ei.	2020-04-18	Prophetia_Malachiae
1100000075	caput 4	2020-04-18	Prophetia_Malachiae
1100000076	ecce enim dies veniet succensa quasi caminus: et erunt omnes superbi et omnes facientes impietatem stipula: et inflammabit eos dies veniens, dicit dominus exercituum, quae non derelinquet eis radicem et germen.	2020-04-18	Prophetia_Malachiae
1100000077	et orietur vobis timentibus nomen meum sol iustitiae, et sanitas in pennis eius: et egrediemini, et salietis sicut vituli de armento.	2020-04-18	Prophetia_Malachiae
1100000078	et calcabitis impios, cum fuerint cinis sub planta pedum vestrorum, in die qua ego facio, dicit dominus exercituum.	2020-04-18	Prophetia_Malachiae
1100000079	mementote legis moysi servi mei, quam mandavi ei in horeb ad omnem israel, praecepta et iudicia.	2020-04-18	Prophetia_Malachiae
1100000080	ecce ego mittam vobis eliam prophetam, antequam veniat dies domini magnus et horribilis.	2020-04-18	Prophetia_Malachiae
1100000081	et convertet cor patrum ad filios, et cor filiorum ad patres eorum: ne forte veniam, et percutiam terram anathemate.	2020-04-18	Prophetia_Malachiae
