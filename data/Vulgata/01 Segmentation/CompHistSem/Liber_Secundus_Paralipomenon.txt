1100000001	liber secundus paralipomenon	2020-04-18	Liber_Secundus_Paralipomenon
1100000002	caput 1	2020-04-18	Liber_Secundus_Paralipomenon
1100000003	confortatus est ergo salomon filius david in regno suo, et dominus deus eius erat cum eo, et magnificavit eum in excelsum.	2020-04-18	Liber_Secundus_Paralipomenon
1100000004	praecepitque salomon universo israeli, tribunis, et centurionibus, et ducibus, et iudicibus omnis israel, et principibus familiarum:et abiit cum universa multitudine in excelsum gabaon, ubi erat tabernaculum foederis dei, quod fecit moyses famulus dei in solitudine.	2020-04-18	Liber_Secundus_Paralipomenon
1100000005	arcam autem dei adduxerat david de cariathiarim in locum quem praeparaverat ei, et ubi fixerat illi tabernaculum, hoc est, in ierusalem.	2020-04-18	Liber_Secundus_Paralipomenon
1100000006	altare quoque aeneum quod fabricatus fuerat beseleel filius uri filii hur, ibi erat coram tabernaculo domini: quod et requisivit salomon, et omnis ecclesia.	2020-04-18	Liber_Secundus_Paralipomenon
1100000007	ascenditque salomon ad altare aeneum, coram tabernaculo foederis domini, et obtulit in eo mille hostias.	2020-04-18	Liber_Secundus_Paralipomenon
1100000008	ecce autem in ipsa nocte apparuit ei deus, dicens: postula quod vis, ut dem tibi.	2020-04-18	Liber_Secundus_Paralipomenon
1100000009	dixitque salomon deo: tu fecisti cum david patre meo misericordiam magnam, et constituisti me regem pro eo.	2020-04-18	Liber_Secundus_Paralipomenon
1100000010	nunc ergo domine deus, impleatur sermo tuus quem pollicitus es david patri meo: tu enim me fecisti regem super populum tuum multum, qui tam innumerabilis est quam pulvis terrae.	2020-04-18	Liber_Secundus_Paralipomenon
1100000011	da mihi sapientiam et intelligentiam, ut ingrediar et egrediar coram populo tuo: quis enim potest hunc populum tuum digne, qui tam grandis est, iudicare?	2020-04-18	Liber_Secundus_Paralipomenon
1100000012	dixit autem deus ad salomonem: quia hoc magis placuit cordi tuo, et non postulasti divitias, et substantiam, et gloriam, neque animas eorum qui te oderant, sed nec dies vitae plurimos: petisti autem sapientiam et scientiam, ut iudicare possis populum meum super quem constitui te regem:sapientia et scientia data sunt tibi: divitias autem et substantiam et gloriam dabo tibi, ita ut nullus in regibus nec ante te nec post te fuerit similis tui.	2020-04-18	Liber_Secundus_Paralipomenon
1100000013	venit ergo salomon ab excelso gabaon in ierusalem coram tabernaculo foederis, et regnavit super israel.	2020-04-18	Liber_Secundus_Paralipomenon
1100000014	congregavitque sibi currus et equites, et facti sunt ei mille quadringenti currus, et duodecim millia equitum: et fecit eos esse in urbibus quadrigarum, et cum rege in ierusalem.	2020-04-18	Liber_Secundus_Paralipomenon
1100000015	praebuitque rex argentum et aurum in ierusalem quasi lapides, et cedros quasi sycomoros quae nascuntur in campestribus multitudine magna.	2020-04-18	Liber_Secundus_Paralipomenon
1100000016	adducebantur autem ei equi de aegypto et de coa a negotiatoribus regis, qui ibant et emebant pretio,quadrigam equorum sexcentis argenteis, et equum centum quinquaginta: similiter de universis regnis hethaeorum, et a regibus syriae emptio celebrabatur.	2020-04-18	Liber_Secundus_Paralipomenon
1100000017	caput 2	2020-04-18	Liber_Secundus_Paralipomenon
1100000018	decrevit autem salomon aedificare domum nomini domini, et palatium sibi.	2020-04-18	Liber_Secundus_Paralipomenon
1100000019	et numeravit septuaginta millia virorum portantium humeris, et octoginta millia qui caederent lapides in montibus, praepositosque eorum tria millia sexcentos.	2020-04-18	Liber_Secundus_Paralipomenon
1100000020	misit quoque ad hiram regem tyri, dicens: sicut egisti cum david patre meo, et misisti ei ligna cedrina ut aedificaret sibi domum, in qua et habitavit:sic fac mecum ut aedificem domum nomini domini dei mei, ut consecrem eam ad adolendum incensum coram illo, et fumiganda aromata, et ad propositionem panum sempiternam, et ad holocautomata mane, et vespere, sabbatis quoque, et neomeniis, et solemnitatibus domini dei nostri in sempiternum, quae mandata sunt israeli.	2020-04-18	Liber_Secundus_Paralipomenon
1100000021	domus enim quam aedificare cupio, magna est: magnus est enim deus noster super omnes deos.	2020-04-18	Liber_Secundus_Paralipomenon
1100000022	quis ergo poterit praevalere, ut aedificet ei dignam domum? 	2020-04-18	Liber_Secundus_Paralipomenon
1100000023	si caelum, et caeli caelorum, capere eum nequeunt, quantus ego sum, ut possim aedificare ei domum? 	2020-04-18	Liber_Secundus_Paralipomenon
1100000024	sed ad hoc tantum, ut adoleatur incensum coram illo.	2020-04-18	Liber_Secundus_Paralipomenon
1100000025	mitte ergo mihi virum eruditum, qui noverit operari in auro, et argento, aere, et ferro, purpura, coccino, et hyacintho: et qui sciat sculpere caelaturas cum his artificibus quos mecum habeo in iudaea, et ierusalem, quos praeparavit david pater meus.	2020-04-18	Liber_Secundus_Paralipomenon
1100000026	sed et ligna cedrina mitte mihi, et arceuthina, et pinea de libano: scio enim quod servi tui noverint caedere ligna de libano: et erunt servi mei cum servis tuis,ut parentur mihi ligna plurima. 	2020-04-18	Liber_Secundus_Paralipomenon
1100000027	domus enim quam cupio aedificare, magna est nimis, et inclyta.	2020-04-18	Liber_Secundus_Paralipomenon
1100000028	praeterea operariis qui caesuri sunt ligna, servis tuis, dabo in cibaria tritici coros viginti millia, et hordei coros totidem, et vini viginti millia metretas, olei quoque sata viginti millia.	2020-04-18	Liber_Secundus_Paralipomenon
1100000029	dixit autem hiram rex tyri per litteras quas miserat salomoni: quia dilexit dominus populum suum, idcirco te regnare fecit super eum.	2020-04-18	Liber_Secundus_Paralipomenon
1100000030	et addidit, dicens: benedictus dominus deus israel, qui fecit caelum et terram: qui dedit david regi filium sapientem et eruditum et sensatum atque prudentem, ut aedificaret domum domino, et palatium sibi.	2020-04-18	Liber_Secundus_Paralipomenon
1100000031	misi ergo tibi virum prudentem et scientissimum hiram patrem meum,filium mulieris de filiabus dan, cuius pater fuit tyrius, qui novit operari in auro, et argento, aere, et ferro, et marmore, et lignis, in purpura quoque, et hyacintho, et bysso, et coccino: et qui scit caelare omnem sculpturam, et adinvenire prudenter quodcumque in opere necessarium est cum artificibus tuis, et cum artificibus domini mei david patris tui.	2020-04-18	Liber_Secundus_Paralipomenon
1100000032	triticum ergo, et hordeum, et oleum, et vinum, quae pollicitus es, domine mi, mitte servis tuis.	2020-04-18	Liber_Secundus_Paralipomenon
1100000033	nos autem caedemus ligna de libano, quot necessaria habueris, et applicabimus ea ratibus per mare in ioppe: tuum autem erit transferre ea in ierusalem.	2020-04-18	Liber_Secundus_Paralipomenon
1100000034	numeravit igitur salomon omnes viros proselytos qui erant in terra israel, post dinumerationem quam dinumeravit david pater eius, et inventi sunt centum quinquaginta millia, et tria millia sexcenti.	2020-04-18	Liber_Secundus_Paralipomenon
1100000035	fecitque ex eis septuaginta millia qui humeris onera portarent, et octoginta millia qui lapides in montibus caederent: tria autem millia et sexcentos praepositos operum populi.	2020-04-18	Liber_Secundus_Paralipomenon
1100000036	caput 3	2020-04-18	Liber_Secundus_Paralipomenon
1100000037	et coepit salomon aedificare domum domini in ierusalem in monte moria, qui demonstratus fuerat david patri eius, in loco quem paraverat david in area ornan iebusaei.	2020-04-18	Liber_Secundus_Paralipomenon
1100000038	coepit autem aedificare mense secundo, anno quarto regni sui.	2020-04-18	Liber_Secundus_Paralipomenon
1100000039	et haec sunt fundamenta quae iecit salomon, ut aedificaret domum dei: longitudinis cubitos in mensura prima sexaginta, latitudinis cubitos viginti.	2020-04-18	Liber_Secundus_Paralipomenon
1100000040	porticum vero ante frontem, quae tendebatur in longum iuxta mensuram latitudinis domus, cubitorum viginti: porro altitudo centum viginti cubitorum erat: et deauravit eam intrinsecus auro mundissimo.	2020-04-18	Liber_Secundus_Paralipomenon
1100000041	domum quoque maiorem texit tabulis ligneis abiegnis, et laminas auri obrizi affixit per totum: sculpsitque in ea palmas, et quasi catenulas se invicem complectentes.	2020-04-18	Liber_Secundus_Paralipomenon
1100000042	stravit quoque pavimentum templi pretiosissimo marmore, decore multo.	2020-04-18	Liber_Secundus_Paralipomenon
1100000043	porro aurum erat probatissimum, de cuius laminis texit domum, et trabes eius, et postes, et parietes, et ostia: et caelavit cherubim in parietibus.	2020-04-18	Liber_Secundus_Paralipomenon
1100000044	fecit quoque domum sancti sanctorum: longitudinem iuxta latitudinem domus cubitorum viginti: et latitudinem similiter viginti cubitorum: et laminis aureis texit eam, quasi talentis sexcentis.	2020-04-18	Liber_Secundus_Paralipomenon
1100000045	sed et clavos fecit aureos, ita ut singuli clavi siclos quinquagenos appenderent: coenacula quoque texit auro.	2020-04-18	Liber_Secundus_Paralipomenon
1100000046	fecit etiam in domo sancti sanctorum cherubim duos, opere statuario: et texit eos auro.	2020-04-18	Liber_Secundus_Paralipomenon
1100000047	alae cherubim viginti cubitis extendebantur, ita ut una ala haberet cubitos quinque et tangeret parietem domus: et altera quinque cubitos habens, alam tangeret alterius cherub.	2020-04-18	Liber_Secundus_Paralipomenon
1100000048	similiter cherub alterius ala, quinque habebat cubitos, et tangebat parietem: et ala eius altera quinque cubitorum, alam cherub alterius contingebat.	2020-04-18	Liber_Secundus_Paralipomenon
1100000049	igitur alae utriusque cherubim expansae erant et extendebantur per cubitos viginti: ipsi autem stabant erectis pedibus, et facies eorum erant versae ad exteriorem domum.	2020-04-18	Liber_Secundus_Paralipomenon
1100000050	fecit quoque velum ex hyacintho, purpura, cocco, et bysso: et intexuit ei cherubim.	2020-04-18	Liber_Secundus_Paralipomenon
1100000051	ante fores etiam templi duas columnas, quae triginta et quinque cubitos habebant altitudinis: porro capita earum, quinque cubitorum.	2020-04-18	Liber_Secundus_Paralipomenon
1100000052	necnon et quasi catenulas in oraculo, et superposuit eas capitibus columnarum: malogranata etiam centum, quae catenulis interposuit.	2020-04-18	Liber_Secundus_Paralipomenon
1100000053	ipsas quoque columnas posuit in vestibulo templi, unam a dextris, et alteram a sinistris: eam quae a dextris erat, vocavit iachin: et quae ad laevam, booz.	2020-04-18	Liber_Secundus_Paralipomenon
1100000054	caput 4	2020-04-18	Liber_Secundus_Paralipomenon
1100000055	fecit quoque altare aeneum viginti cubitorum longitudinis, et viginti cubitorum latitudinis, et decem cubitorum altitudinis.	2020-04-18	Liber_Secundus_Paralipomenon
1100000056	mare etiam fusile decem cubitis a labio usque ad labium, rotundum per circuitum: quinque cubitos habebat altitudinis, et funiculus triginta cubitorum ambiebat gyrum eius.	2020-04-18	Liber_Secundus_Paralipomenon
1100000057	similitudo quoque boum erat subter illud, et decem cubitis quaedam extrinsecus caelaturae, quasi duobus versibus alvum maris circuibant. 	2020-04-18	Liber_Secundus_Paralipomenon
1100000058	boves autem erant fusiles:et ipsum mare super duodecim boves impositum erat, quorum tres respiciebant ad aquilonem, et alii tres ad occidentem: porro tres alii meridiem, et tres qui reliqui erant, orientem, habentes mare superpositum: posteriora autem boum erant intrinsecus sub mari.	2020-04-18	Liber_Secundus_Paralipomenon
1100000059	porro vastitas eius habebat mensuram palmi, et labium illius erat quasi labium calicis, vel repandi lilii: capiebatque tria millia metretas.	2020-04-18	Liber_Secundus_Paralipomenon
1100000060	fecit quoque conchas decem: et posuit quinque a dextris, et quinque a sinistris, ut lavarent in eis omnia quae in holocaustum oblaturi erant: porro in mari sacerdotes lavabantur.	2020-04-18	Liber_Secundus_Paralipomenon
1100000061	fecit autem et candelabra aurea decem secundum speciem qua iussa erant fieri: et posuit ea in templo, quinque a dextris, et quinque a sinistris.	2020-04-18	Liber_Secundus_Paralipomenon
1100000062	necnon et mensas decem: et posuit eas in templo, quinque a dextris, et quinque a sinistris: phialas quoque aureas centum.	2020-04-18	Liber_Secundus_Paralipomenon
1100000063	fecit etiam atrium sacerdotum, et basilicam grandem: et ostia in basilica, quae texit aere.	2020-04-18	Liber_Secundus_Paralipomenon
1100000064	porro mare posuit in latere dextro contra orientem ad meridiem.	2020-04-18	Liber_Secundus_Paralipomenon
1100000065	fecit autem hiram lebetes, et creagras, et phialas: et complevit omne opus regis in domo dei:hoc est, columnas duas, et epistylia, et capita, et quasi quaedam retiacula, quae capita tegerent super epistylia.	2020-04-18	Liber_Secundus_Paralipomenon
1100000066	malogranata quoque quadringenta, et retiacula duo ita ut bini ordines malogranatorum singulis retiaculis iungerentur, quae protegerent epistylia, et capita columnarum.	2020-04-18	Liber_Secundus_Paralipomenon
1100000067	bases etiam fecit, et conchas, quas superposuit basibus:mare unum, boves quoque duodecim sub mari,et lebetes, et creagras, et phialas. 	2020-04-18	Liber_Secundus_Paralipomenon
1100000068	omnia vasa fecit salomoni hiram pater eius in domo domini ex aere mundissimo.	2020-04-18	Liber_Secundus_Paralipomenon
1100000069	in regione iordanis, fudit ea rex in argillosa terra inter sochot et saredatha.	2020-04-18	Liber_Secundus_Paralipomenon
1100000070	erat autem multitudo vasorum innumerabilis, ita ut ignoraretur pondus aeris.	2020-04-18	Liber_Secundus_Paralipomenon
1100000071	fecitque salomon omnia vasa domus dei, et altare aureum, et mensas, et super eas panes propositionis:candelabra quoque cum lucernis suis ut lucerent ante oraculum iuxta ritum ex auro purissimo:et florentia quaedam, et lucernas, et forcipes aureos: omnia de auro mundissimo facta sunt.	2020-04-18	Liber_Secundus_Paralipomenon
1100000072	thymiateria quoque, et thuribula, et phialas, et mortariola ex auro purissimo. 	2020-04-18	Liber_Secundus_Paralipomenon
1100000073	et ostia caelavit templi interioris, id est, in sancta sanctorum: et ostia templi forinsecus aurea. 	2020-04-18	Liber_Secundus_Paralipomenon
1100000074	sicque completum est omne opus quod fecit salomon in domo domini.	2020-04-18	Liber_Secundus_Paralipomenon
1100000075	caput 5	2020-04-18	Liber_Secundus_Paralipomenon
1100000076	intulit igitur salomon omnia quae voverat david pater suus: argentum, et aurum, et universa vasa posuit in thesauris domus dei.	2020-04-18	Liber_Secundus_Paralipomenon
1100000077	post quae congregavit maiores natu israel, et cunctos principes tribuum, et capita familiarum de filiis israel in ierusalem, ut adducerent arcam foederis domini de civitate david, quae est sion.	2020-04-18	Liber_Secundus_Paralipomenon
1100000078	venerunt itaque ad regem omnes viri israel in die solemni mensis septimi.	2020-04-18	Liber_Secundus_Paralipomenon
1100000079	cumque venissent cuncti seniorum israel, portaverunt levitae arcam,et intulerunt eam, et omnem paraturam tabernaculi. 	2020-04-18	Liber_Secundus_Paralipomenon
1100000080	porro vasa sanctuarii, quae erant in tabernaculo, portaverunt sacerdotes cum levitis.	2020-04-18	Liber_Secundus_Paralipomenon
1100000081	rex autem salomon, et universus coetus israel, et omnes qui fuerunt congregati ante arcam, immolabant arietes et boves absque ullo numero: tanta enim erat multitudo victimarum.	2020-04-18	Liber_Secundus_Paralipomenon
1100000082	et intulerunt sacerdotes arcam foederis domini in locum suum, id est, ad oraculum templi, in sancta sanctorum subter alas cherubim:ita ut cherubim expanderent alas suas super locum in quo posita erat arca, et ipsam arcam tegerent cum vectibus suis.	2020-04-18	Liber_Secundus_Paralipomenon
1100000083	vectium autem quibus portabatur arca, quia paululum longiores erant, capita parebant ante oraculum: si vero quis paululum fuisset extrinsecus, eos videre non poterat. 	2020-04-18	Liber_Secundus_Paralipomenon
1100000084	fuit itaque arca ibi usque in praesentem diem.	2020-04-18	Liber_Secundus_Paralipomenon
1100000085	nihilque erat aliud in arca, nisi duae tabulae quas posuerat moyses in horeb, quando legem dedit dominus filiis israel egredientibus ex aegypto.	2020-04-18	Liber_Secundus_Paralipomenon
1100000086	egressis autem sacerdotibus de sanctuario (omnes enim sacerdotes qui ibi potuerant inveniri, sanctificati sunt: nec adhuc in illo tempore vices et ministeriorum ordo inter eos divisus erat),tam levitae quam cantores, id est, et qui sub asaph erant, et qui sub eman, et qui sub idithun, filii et fratres eorum vestiti byssinis, cymbalis, et psalteriis, et citharis concrepabant, stantes ad orientalem plagam altaris: et cum eis sacerdotes centum viginti canentes tubis.	2020-04-18	Liber_Secundus_Paralipomenon
1100000087	igitur cunctis pariter, et tubis, et voce, et cymbalis, et organis, et diversi generis musicorum concinentibus, et vocem in sublime tollentibus, longe sonitus audiebatur, ita ut cum dominum laudare coepissent et dicere: confitemini domino quoniam bonus, quoniam in aeternum misericordia eius: impleretur domus dei nube,nec possent sacerdotes stare et ministrare propter caliginem. 	2020-04-18	Liber_Secundus_Paralipomenon
1100000088	compleverat enim gloria domini domum dei.	2020-04-18	Liber_Secundus_Paralipomenon
1100000089	caput 6	2020-04-18	Liber_Secundus_Paralipomenon
1100000090	tunc salomon ait: dominus pollicitus est ut habitaret in caligine:ego autem aedificavi domum nomini eius, ut habitaret ibi in perpetuum.	2020-04-18	Liber_Secundus_Paralipomenon
1100000091	et convertit rex faciem suam, et benedixit universae multitudini israel (nam omnis turba stabat intenta), et ait:benedictus dominus deus israel, qui quod locutus est david patri meo, opere complevit, dicens:a die qua eduxi populum meum de terra aegypti, non elegi civitatem de cunctis tribubus israel ut aedificaretur in ea domus nomini meo, neque elegi quemquam alium virum ut esset dux in populo israel:sed elegi ierusalem ut sit nomen meum in ea, et elegi david ut constituerem eum super populum meum israel.	2020-04-18	Liber_Secundus_Paralipomenon
1100000092	cumque fuisset voluntatis david patris mei ut aedificaret domum nomini domini dei israel,dixit dominus ad eum: quia haec fuit voluntas tua, ut aedificares domum nomini meo, bene quidem fecisti huiuscemodi habere voluntatem:sed non tu aedificabis domum: verum filius tuus, qui egredietur de lumbis tuis, ipse aedificabit domum nomini meo.	2020-04-18	Liber_Secundus_Paralipomenon
1100000093	complevit ergo dominus sermonem suum quem locutus fuerat: et ego surrexi pro david patre meo, et sedi super thronum israel, sicut locutus est dominus: et aedificavi domum nomini domini dei israel.	2020-04-18	Liber_Secundus_Paralipomenon
1100000094	et posui in ea arcam in qua est pactum domini quod pepigit cum filiis israel.	2020-04-18	Liber_Secundus_Paralipomenon
1100000095	stetit ergo coram altari domini ex adverso universae multitudinis israel, et extendit manus suas.	2020-04-18	Liber_Secundus_Paralipomenon
1100000096	siquidem fecerat salomon basim aeneam, et posuerat eam in medio basilicae, habentem quinque cubitos longitudinis, et quinque cubitos latitudinis, et tres cubitos altitudinis: stetitque super eam, et deinceps flexis genibus contra universam multitudinem israel, et palmis in caelum levatis,ait: domine deus israel, non est similis tui deus in caelo et in terra: qui custodis pactum et misericordiam cum servis tuis qui ambulant coram te in toto corde suo:qui praestitisti servo tuo david patri meo quaecumque locutus fueras ei: et quae ore promiseras, opere complesti, sicut et praesens tempus probat.	2020-04-18	Liber_Secundus_Paralipomenon
1100000097	nunc ergo domine deus israel, imple servo tuo patri meo david quaecumque locutus es, dicens: non deficiet ex te vir coram me, qui sedeat super thronum israel: ita tamen si custodierint filii tui vias suas, et ambulaverint in lege mea, sicut et tu ambulasti coram me.	2020-04-18	Liber_Secundus_Paralipomenon
1100000098	et nunc domine deus israel, firmetur sermo tuus quem locutus es servo tuo david.	2020-04-18	Liber_Secundus_Paralipomenon
1100000099	ergone credibile est ut habitet deus cum hominibus super terram? 	2020-04-18	Liber_Secundus_Paralipomenon
1100000100	si caelum et caeli caelorum non te capiunt, quanto magis domus ista quam aedificavi?	2020-04-18	Liber_Secundus_Paralipomenon
1100000101	sed ad hoc tantum facta est, ut respicias orationem servi tui, et obsecrationem eius, domine deus meus, et audias preces quas fundit famulus tuus coram te:ut aperias oculos tuos super domum istam diebus ac noctibus, super locum in quo pollicitus es ut invocaretur nomen tuum,et exaudires orationem quam servus tuus orat in eo: et exaudias preces famuli tui, et populi tui israel. 	2020-04-18	Liber_Secundus_Paralipomenon
1100000102	quicumque oraverit in loco isto, exaudi de habitaculo tuo, id est, de caelis, et propitiare.	2020-04-18	Liber_Secundus_Paralipomenon
1100000103	si peccaverit quispiam in proximum suum, et iurare contra eum paratus venerit, seque maledicto constrinxerit coram altari in domo ista:tu audies de caelo, et facies iudicium servorum tuorum, ita ut reddas iniquo viam suam in caput proprium, et ulciscaris iustum, retribuens ei secundum iustitiam suam.	2020-04-18	Liber_Secundus_Paralipomenon
1100000104	si superatus fuerit populus tuus israel ab inimicis (peccabunt enim tibi), et conversi egerint poenitentiam, et obsecraverint nomen tuum, et fuerint deprecati in loco isto,tu exaudies de caelo: et propitiare peccato populi tui israel, et reduc eos in terram quam dedisti eis, et patribus eorum.	2020-04-18	Liber_Secundus_Paralipomenon
1100000105	si clauso caelo pluvia non fluxerit propter peccata populi, et deprecati te fuerint in loco isto, et confessi nomini tuo, et conversi a peccatis suis, cum eos afflixeris,exaudi de caelo, domine, et dimitte peccata servis tuis et populi tui israel, et doce eos viam bonam, per quam ingrediantur: et da pluviam terrae quam dedisti populo tuo ad possidendum.	2020-04-18	Liber_Secundus_Paralipomenon
1100000106	fames si orta fuerit in terra, et pestilentia, aerugo, et aurugo, et locusta, et bruchus: et hostes, vastatis regionibus, portas obsederint civitatis, omnisque plaga et infirmitas presserit:si quis de populo tuo israel fuerit deprecatus, cognoscens plagam et infirmitatem suam, et expanderit manus suas in domo hac,tu exaudies de caelo, de sublimi scilicet habitaculo tuo: et propitiare, et redde unicuique secundum vias suas, quas nosti eum habere in corde suo (tu enim solus nosti corda filiorum hominum):ut timeant te, et ambulent in viis tuis cunctis diebus quibus vivunt super faciem terrae quam dedisti patribus nostris.	2020-04-18	Liber_Secundus_Paralipomenon
1100000107	externum quoque, qui non est de populo tuo israel, si venerit de terra longinqua propter nomen tuum magnum, et propter manum tuam robustam, et brachium tuum extentum, et adoraverit in loco isto,tu exaudies de caelo firmissimo habitaculo tuo, et facies cuncta pro quibus invocaverit te ille peregrinus: ut sciant omnes populi terrae nomen tuum, et timeant te sicut populus tuus israel, et cognoscant quia nomen tuum invocatum est super domum hanc quam aedificavi.	2020-04-18	Liber_Secundus_Paralipomenon
1100000108	si egressus fuerit populus tuus ad bellum contra adversarios suos per viam in qua miseris eos, adorabunt te contra viam in qua civitas haec est, quam elegisti, et domus quam aedificavi nomini tuo,tu exaudies de caelo preces eorum, et obsecrationem: et ulciscaris.	2020-04-18	Liber_Secundus_Paralipomenon
1100000109	si autem peccaverint tibi (neque enim est homo qui non peccet), et iratus fueris eis, et tradideris hostibus, et captivos duxerint eos in terram longinquam, vel certe quae iuxta est,et conversi in corde suo in terra ad quam captivi ducti fuerant, egerint poenitentiam, et deprecati te fuerint in terra captivitatis suae, dicentes: peccavimus: inique fecimus, iniuste egimus:et reversi fuerint ad te in toto corde suo, et in tota anima sua, in terra captivitatis suae ad quam ducti sunt, adorabunt te contra viam terrae suae, quam dedisti patribus eorum, et urbis quam elegisti, et domus quam aedificavi nomini tuo:tu exaudies de caelo, hoc est, de firmo habitaculo tuo, preces eorum: et facias iudicium, et dimittas populo tuo, quamvis peccatori:tu es enim deus meus: aperiantur, quaeso, oculi tui, et aures tuae intentae sint ad orationem quae fit in loco isto.	2020-04-18	Liber_Secundus_Paralipomenon
1100000110	nunc igitur consurge, domine deus, in requiem tuam, tu et arca fortitudinis tuae: sacerdotes tui, domine deus, induantur salutem, et sancti tui laetentur in bonis.	2020-04-18	Liber_Secundus_Paralipomenon
1100000111	domine deus, ne averteris faciem christi tui: memento misericordiarum david servi tui.	2020-04-18	Liber_Secundus_Paralipomenon
1100000112	caput 7	2020-04-18	Liber_Secundus_Paralipomenon
1100000113	cumque complesset salomon fundens preces, ignis descendit de caelo, et devoravit holocausta et victimas: et maiestas domini implevit domum.	2020-04-18	Liber_Secundus_Paralipomenon
1100000114	nec poterant sacerdotes ingredi templum domini, eo quod implesset maiestas domini templum domini.	2020-04-18	Liber_Secundus_Paralipomenon
1100000115	sed et omnes filii israel videbant descendentem ignem, et gloriam domini super domum: et corruentes proni in terram super pavimentum stratum lapide, adoraverunt, et laudaverunt dominum, quoniam bonus, quoniam in saeculum misericordia eius.	2020-04-18	Liber_Secundus_Paralipomenon
1100000116	rex autem et omnis populus immolabant victimas coram domino.	2020-04-18	Liber_Secundus_Paralipomenon
1100000117	mactavit igitur rex salomon hostias, boum viginti duo millia, arietum centum viginti millia: et dedicavit domum dei rex, et universus populus.	2020-04-18	Liber_Secundus_Paralipomenon
1100000118	sacerdotes autem stabant in officiis suis, et levitae in organis carminum domini, quae fecit david rex ad laudandum dominum: quoniam in aeternum misericordia eius, hymnos david canentes per manus suas: porro sacerdotes canebant tubis ante eos, cunctusque israel stabat.	2020-04-18	Liber_Secundus_Paralipomenon
1100000119	sanctificavit quoque salomon medium atrii ante templum domini: obtulerat enim ibi holocausta et adipes pacificorum: quia altare aeneum quod fecerat, non poterat sustinere holocausta et sacrificia et adipes.	2020-04-18	Liber_Secundus_Paralipomenon
1100000120	fecit ergo salomon solemnitatem in tempore illo septem diebus, et omnis israel cum eo, ecclesia magna valde, ab introitu emath usque ad torrentem aegypti.	2020-04-18	Liber_Secundus_Paralipomenon
1100000121	fecitque die octavo collectam, eo quod dedicasset altare septem diebus, et solemnitatem celebrasset diebus septem.	2020-04-18	Liber_Secundus_Paralipomenon
1100000122	igitur in die vigesimo tertio mensis septimi, dimisit populos ad tabernacula sua, laetantes atque gaudentes super bono quod fecerat dominus davidi, et salomoni, et israeli populo suo.	2020-04-18	Liber_Secundus_Paralipomenon
1100000123	complevitque salomon domum domini, et domum regis, et omnia quae disposuerat in corde suo ut faceret in domo domini, et in domo sua, et prosperatus est.	2020-04-18	Liber_Secundus_Paralipomenon
1100000124	apparuit autem ei dominus nocte, et ait: audivi orationem tuam, et elegi locum istum mihi in domum sacrificii.	2020-04-18	Liber_Secundus_Paralipomenon
1100000125	si clausero caelum, et pluvia non fluxerit, et mandavero et praecepero locustae ut devoret terram, et misero pestilentiam in populum meum:conversus autem populus meus, super quos invocatum est nomen meum, deprecatus me fuerit, et exquisierit faciem meam, et egerit poenitentiam a viis suis pessimis: et ego exaudiam de caelo, et propitius ero peccatis eorum, et sanabo terram eorum.	2020-04-18	Liber_Secundus_Paralipomenon
1100000126	oculi quoque mei erunt aperti, et aures meae erectae ad orationem eius, qui in loco isto oraverit.	2020-04-18	Liber_Secundus_Paralipomenon
1100000127	elegi enim, et sanctificavi locum istum, ut sit nomen meum ibi in sempiternum, et permaneant oculi mei et cor meum ibi cunctis diebus.	2020-04-18	Liber_Secundus_Paralipomenon
1100000128	tu quoque si ambulaveris coram me, sicut ambulaverit david pater tuus, et feceris iuxta omnia quae praecepi tibi, et iustitias meas iudiciaque servaveris:suscitabo thronum regni tui, sicut pollicitus sum david patri tuo, dicens: non auferetur de stirpe tua vir qui sit princeps in israel.	2020-04-18	Liber_Secundus_Paralipomenon
1100000129	si autem aversi fueritis, et dereliqueritis iustitias meas, et praecepta mea quae proposui vobis, et abeuntes servieritis diis alienis, et adoraveritis eos,evellam vos de terra mea quam dedi vobis: et domum hanc, quam sanctificavi nomini meo, proiiciam a facie mea, et tradam eam in parabolam, et in exemplum cunctis populis.	2020-04-18	Liber_Secundus_Paralipomenon
1100000130	et domus ista erit in proverbium universis transeuntibus, et dicent stupentes: quare fecit dominus sic terrae huic, et domui huic?	2020-04-18	Liber_Secundus_Paralipomenon
1100000131	respondebuntque: quia dereliquerunt dominum deum patrum suorum, qui eduxit eos de terra aegypti, et apprehenderunt deos alienos, et adoraverunt eos, et coluerunt: idcirco venerunt super eos universa haec mala.	2020-04-18	Liber_Secundus_Paralipomenon
1100000132	caput 8	2020-04-18	Liber_Secundus_Paralipomenon
1100000133	expletis autem viginti annis postquam aedificavit salomon domum domini et domum suam,civitates quas dederat hiram salomoni, aedificavit, et habitare ibi fecit filios israel.	2020-04-18	Liber_Secundus_Paralipomenon
1100000134	abiit quoque in emath suba, et obtinuit eam.	2020-04-18	Liber_Secundus_Paralipomenon
1100000135	et aedificavit palmyram in deserto, et alias civitates munitissimas aedificavit in emath.	2020-04-18	Liber_Secundus_Paralipomenon
1100000136	exstruxitque bethoron superiorem, et bethoron inferiorem, civitates muratas habentes portas et vectes et seras:balaath etiam et omnes urbes firmissimas quae fuerunt salomonis, cunctasque urbes quadrigarum, et urbes equitum. 	2020-04-18	Liber_Secundus_Paralipomenon
1100000137	omnia quaecumque voluit salomon atque disposuit, aedificavit in ierusalem, et in libano, et in universa terra potestatis suae.	2020-04-18	Liber_Secundus_Paralipomenon
1100000138	omnem populum qui derelictus fuerat de hethaeis, et amorrhaeis, et pherezaeis, et hevaeis, et iebusaeis, qui non erant de stirpe israel,de filiis eorum, et de posteris, quos non interfecerant filii israel, subiugavit salomon in tributarios, usque in diem hanc.	2020-04-18	Liber_Secundus_Paralipomenon
1100000139	porro de filiis israel non posuit ut servirent operibus regis: ipsi enim erant viri bellatores, et duces primi, et principes quadrigarum et equitum eius.	2020-04-18	Liber_Secundus_Paralipomenon
1100000140	omnes autem principes exercitus regis salomonis fuerunt ducenti quinquaginta, qui erudiebant populum.	2020-04-18	Liber_Secundus_Paralipomenon
1100000141	filiam vero pharaonis transtulit de civitate david in domum quam aedificaverat ei. 	2020-04-18	Liber_Secundus_Paralipomenon
1100000142	dixit enim rex: non habitabit uxor mea in domo david regis israel, eo quod sanctificata sit: quia ingressa est in eam arca domini.	2020-04-18	Liber_Secundus_Paralipomenon
1100000143	tunc obtulit salomon holocausta domino super altare domini, quod exstruxerat ante porticum,ut per singulos dies offerretur in eo iuxta praeceptum moysi in sabbatis et in calendis, et in festis diebus, ter per annum, id est, in solemnitate azymorum, et in solemnitatem hebdomadarum, et in solemnitate tabernaculorum.	2020-04-18	Liber_Secundus_Paralipomenon
1100000144	et constituit iuxta dispositionem david patris sui officia sacerdotum in ministeriis suis, et levitas in ordine suo, ut laudarent et ministrarent coram sacerdotibus iuxta ritum uniuscuiusque diei, et ianitores in divisionibus suis per portam et portam: sic enim praeceperat david homo dei.	2020-04-18	Liber_Secundus_Paralipomenon
1100000145	nec praetergressi sunt de mandatis regis tam sacerdotes quam levitae, ex omnibus quae praeceperat, et in custodiis thesaurorum.	2020-04-18	Liber_Secundus_Paralipomenon
1100000146	omnes impensas praeparatas habuit salomon ex eo die quo fundavit domum domini usque in diem quo perfecit eam.	2020-04-18	Liber_Secundus_Paralipomenon
1100000147	tunc abiit salomon in asiongaber, et in ailath ad oram maris rubri, quae est in terra edom.	2020-04-18	Liber_Secundus_Paralipomenon
1100000148	misit autem ei hiram per manus servorum suorum naves, et nautas gnaros maris, et abierunt cum servis salomonis in ophir, tuleruntque inde quadringenta quinquaginta talenta auri, et attulerunt ad regem salomonem.	2020-04-18	Liber_Secundus_Paralipomenon
1100000149	caput 9	2020-04-18	Liber_Secundus_Paralipomenon
1100000150	regina quoque saba, cum audisset famam salomonis, venit ut tentaret eum in aenigmatibus in ierusalem, cum magnis opibus et camelis, qui portabant aromata, et auri plurimum, gemmasque pretiosas. 	2020-04-18	Liber_Secundus_Paralipomenon
1100000151	cumque venisset ad salomonem, locuta est ei quaecumque erant in corde suo.	2020-04-18	Liber_Secundus_Paralipomenon
1100000152	et exposuit ei salomon omnia quae proposuerat: nec quidquam fuit, quod non perspicuum ei fecerit.	2020-04-18	Liber_Secundus_Paralipomenon
1100000153	quae postquam vidit, sapientiam scilicet salomonis, et domum quam aedificaverat,necnon et cibaria mensae eius, et habitacula servorum, et officia ministrorum eius, et vestimenta eorum, pincernas quoque et vestes eorum, et victimas quas immolabat in domo domini: non erat prae stupore ultra in ea spiritus.	2020-04-18	Liber_Secundus_Paralipomenon
1100000154	dixitque ad regem: verus est sermo quem audieram in terra mea de virtutibus et sapientia tua.	2020-04-18	Liber_Secundus_Paralipomenon
1100000155	non credebam narrantibus donec ipsa venissem, et vidissent oculi mei, et probassem vix medietatem sapientiae tuae mihi fuisse narratam: vicisti famam virtutibus tuis.	2020-04-18	Liber_Secundus_Paralipomenon
1100000156	beati viri tui, et beati servi tui, qui assistunt coram te omni tempore, et audiunt sapientiam tuam.	2020-04-18	Liber_Secundus_Paralipomenon
1100000157	sit dominus deus tuus benedictus, qui voluit te ordinare super thronum suum, regem domini dei tui. 	2020-04-18	Liber_Secundus_Paralipomenon
1100000158	quia diligit deus israel, et vult servare eum in aeternum, idcirco posuit te super eum regem ut facias iudicia atque iustitiam.	2020-04-18	Liber_Secundus_Paralipomenon
1100000159	dedit autem regi centum viginti talenta auri, et aromata multa nimis, et gemmas pretiosissimas: non fuerunt aromata talia, ut haec quae dedit regina saba regi salomoni.	2020-04-18	Liber_Secundus_Paralipomenon
1100000160	sed et servi hiram cum servis salomonis attulerunt aurum de ophir, et ligna thyina, et gemmas pretiosissimas:de quibus fecit rex, de lignis scilicet thyinis, gradus in domo domini, et in domo regia, citharas quoque, et psalteria cantoribus: numquam visa sunt in terra iuda ligna talia.	2020-04-18	Liber_Secundus_Paralipomenon
1100000161	rex autem salomon dedit reginae saba cuncta quae voluit, et quae postulavit, et multo plura quam attulerat ad eum: quae reversa abiit in terram suam cum servis suis.	2020-04-18	Liber_Secundus_Paralipomenon
1100000162	erat autem pondus auri quod afferebatur salomoni per singulos annos, sexcenta sexaginta sex talenta auri,excepta ea summa quam legati diversarum gentium et negotiatores afferre consueverant, omnesque reges arabiae, et satrapae terrarum, qui comportabant aurum et argentum salomoni.	2020-04-18	Liber_Secundus_Paralipomenon
1100000163	fecit igitur rex salomon ducentas hastas aureas de summa sexcentorum aureorum, qui in singulis hastis expendebantur:trecenta quoque scuta aurea trecentorum aureorum, quibus tegebantur singula scuta: posuitque ea rex in armentario, quod erat consitum nemore.	2020-04-18	Liber_Secundus_Paralipomenon
1100000164	fecit quoque rex solium eburneum grande, et vestivit illud auro mundissimo.	2020-04-18	Liber_Secundus_Paralipomenon
1100000165	sex quoque gradus, quibus ascendebatur ad solium, et scabellum aureum, et brachiola duo altrinsecus, et duos leones stantes iuxta brachiola,sed et alios duodecim leunculos stantes super sex gradus ex utraque parte: non fuit tale solium in universis regnis.	2020-04-18	Liber_Secundus_Paralipomenon
1100000166	omnia quoque vasa convivii regis erant aurea, et vasa domus saltus libani ex auro purissimo. 	2020-04-18	Liber_Secundus_Paralipomenon
1100000167	argentum enim in diebus illis pro nihilo reputabatur.	2020-04-18	Liber_Secundus_Paralipomenon
1100000168	siquidem naves regis ibant in tharsis cum servis hiram, semel in annis tribus: et deferebant inde aurum, et argentum, et ebur, et simias, et pavos.	2020-04-18	Liber_Secundus_Paralipomenon
1100000169	magnificatus est igitur salomon super omnes reges terrae prae divitiis et gloria.	2020-04-18	Liber_Secundus_Paralipomenon
1100000170	omnesque reges terrarum desiderabant videre faciem salomonis, ut audirent sapientiam quam dederat deus in corde eius:et deferebant ei munera, vasa argentea et aurea, et vestes, et arma, et aromata, equos, et mulos, per singulos annos.	2020-04-18	Liber_Secundus_Paralipomenon
1100000171	habuit quoque salomon quadraginta millia equorum in stabulis, et curruum equitumque duodecim millia: constituitque eos in urbibus quadrigarum, et ubi erat rex in ierusalem.	2020-04-18	Liber_Secundus_Paralipomenon
1100000172	exercuit etiam potestatem super cunctos reges a flumine euphrate usque ad terram philisthinorum, et usque ad terminos aegypti.	2020-04-18	Liber_Secundus_Paralipomenon
1100000173	tantamque copiam praebuit argenti in ierusalem quasi lapidum: et cedrorum tantam multitudinem velut sycomororum quae gignuntur in campestribus.	2020-04-18	Liber_Secundus_Paralipomenon
1100000174	adducebantur autem ei equi de aegypto, cunctisque regionibus.	2020-04-18	Liber_Secundus_Paralipomenon
1100000175	reliqua autem operum salomonis priorum et novissimorum scripta sunt in verbis nathan prophetae, et in libris ahiae silonitis, in visione quoque addo videntis contra ieroboam filium nabat.	2020-04-18	Liber_Secundus_Paralipomenon
1100000176	regnavit autem salomon in ierusalem super omnem israel quadraginta annis.	2020-04-18	Liber_Secundus_Paralipomenon
1100000177	dormivitque cum patribus suis, et sepelierunt eum in civitate david: regnavitque roboam filius eius pro eo.	2020-04-18	Liber_Secundus_Paralipomenon
1100000178	caput 10	2020-04-18	Liber_Secundus_Paralipomenon
1100000179	profectus est autem roboam in sichem: illuc enim cunctus israel convenerat ut constituerent eum regem.	2020-04-18	Liber_Secundus_Paralipomenon
1100000180	quod cum audisset ieroboam filius nabat, qui erat in aegypto (fugerat quippe illuc ante salomonem), statim reversus est.	2020-04-18	Liber_Secundus_Paralipomenon
1100000181	vocaveruntque eum, et venit cum universo israel: et locuti sunt ad roboam, dicentes:pater tuus durissimo iugo nos pressit: tu leviora impera patre tuo, qui nobis imposuit gravem servitutem, et paululum de onere subleva, ut serviamus tibi.	2020-04-18	Liber_Secundus_Paralipomenon
1100000182	qui ait: post tres dies revertimini ad me. 	2020-04-18	Liber_Secundus_Paralipomenon
1100000183	cumque abiisset populus,iniit consilium cum senibus qui steterant coram patre eius salomone dum adhuc viveret, dicens: quid datis consilii ut respondeam populo?	2020-04-18	Liber_Secundus_Paralipomenon
1100000184	qui dixerunt ei: si placueris populo huic, et leniveris eos verbis clementibus, servient tibi omni tempore.	2020-04-18	Liber_Secundus_Paralipomenon
1100000185	at ille reliquit consilium senum, et cum iuvenibus tractare coepit, qui cum eo nutriti fuerant, et erant in comitatu illius.	2020-04-18	Liber_Secundus_Paralipomenon
1100000186	dixitque ad eos: quid vobis videtur? 	2020-04-18	Liber_Secundus_Paralipomenon
1100000187	vel respondere quid debeo populo huic, qui dixit mihi: subleva iugum quod imposuit nobis pater tuus?	2020-04-18	Liber_Secundus_Paralipomenon
1100000188	at illi responderunt ut iuvenes, et nutriti cum eo in deliciis, atque dixerunt: sic loqueris populo qui dixit tibi: pater tuus aggravavit iugum nostrum, tu subleva: et sic respondebis ei: minimus digitus meus grossior est lumbis patris mei.	2020-04-18	Liber_Secundus_Paralipomenon
1100000189	pater meus imposuit vobis grave iugum, et ego maius pondus apponam; pater meus cecidit vos flagellis, ego vero caedam vos scorpionibus.	2020-04-18	Liber_Secundus_Paralipomenon
1100000190	venit ergo ieroboam et universus populus ad roboam die tertio, sicut praeceperat eis.	2020-04-18	Liber_Secundus_Paralipomenon
1100000191	responditque rex dura, derelicto consilio seniorum:locutusque est iuxta iuvenum voluntatem: pater meus grave vobis imposuit iugum, quod ego gravius faciam; pater meus cecidit vos flagellis, ego vero caedam vos scorpionibus.	2020-04-18	Liber_Secundus_Paralipomenon
1100000192	et non acquievit populi precibus: erat enim voluntatis dei ut compleretur sermo eius quem locutus fuerat per manum ahiae silonitis ad ieroboam filium nabat.	2020-04-18	Liber_Secundus_Paralipomenon
1100000193	populus autem universus rege duriora dicente, sic locutus est ad eum: non est nobis pars in david, neque haereditas in filio isai. 	2020-04-18	Liber_Secundus_Paralipomenon
1100000194	revertere in tabernacula tua, israel; tu autem pasce domum tuam david. 	2020-04-18	Liber_Secundus_Paralipomenon
1100000195	et abiit israel in tabernacula sua.	2020-04-18	Liber_Secundus_Paralipomenon
1100000196	super filios autem israel qui habitabant in civitatibus iuda, regnavit roboam.	2020-04-18	Liber_Secundus_Paralipomenon
1100000197	misitque rex roboam aduram, qui praeerat tributis, et lapidaverunt eum filii israel, et mortuus est: porro rex roboam currum festinavit ascendere, et fugit in ierusalem.	2020-04-18	Liber_Secundus_Paralipomenon
1100000198	recessitque israel a domo david, usque ad diem hanc.	2020-04-18	Liber_Secundus_Paralipomenon
1100000199	caput 11	2020-04-18	Liber_Secundus_Paralipomenon
1100000200	venit autem roboam in ierusalem, et convocavit universam domum iuda et beniamin, centum octoginta millia electorum atque bellantium, ut dimicaret contra israel, et converteret ad se regnum suum.	2020-04-18	Liber_Secundus_Paralipomenon
1100000201	factusque est sermo domini ad semeiam hominem dei, dicens:loquere ad roboam filium salomonis regem iuda, et ad universum israel, qui est in iuda et beniamin:haec dicit dominus: non ascendetis, neque pugnabitis contra fratres vestros: revertatur unusquisque in domum suam, quia mea hoc gestum est voluntate. 	2020-04-18	Liber_Secundus_Paralipomenon
1100000202	qui cum audissent sermonem domini, reversi sunt, nec perrexerunt contra ieroboam.	2020-04-18	Liber_Secundus_Paralipomenon
1100000203	habitavit autem roboam in ierusalem, et aedificavit civitates muratas in iuda.	2020-04-18	Liber_Secundus_Paralipomenon
1100000204	exstruxitque bethlehem, et etam, et thecue,bethsur quoque, et socho, et odollam,necnon et geth, et maresa, et ziph,sed et aduram, et lachis, et azeca,saraa quoque, et aialon, et hebron, quae erant in iuda et beniamin, civitates munitissimas.	2020-04-18	Liber_Secundus_Paralipomenon
1100000205	cumque clausisset eas muris, posuit in eis principes, ciborumque horrea, hoc est, olei, et vini.	2020-04-18	Liber_Secundus_Paralipomenon
1100000206	sed et in singulis urbibus fecit armamentarium scutorum et hastarum, firmavitque eas summa diligentia, et imperavit super iudam et beniamin.	2020-04-18	Liber_Secundus_Paralipomenon
1100000207	sacerdotes autem et levitae qui erant in universo israel, venerunt ad eum de cunctis sedibus suis,relinquentes suburbana et possessiones suas, et transeuntes ad iudam et ierusalem: eo quod abiecisset eos ieroboam et posteri eius, ne sacerdotio domini fungerentur.	2020-04-18	Liber_Secundus_Paralipomenon
1100000208	qui constituit sibi sacerdotes excelsorum, et daemoniorum, vitulorumque quos fecerat.	2020-04-18	Liber_Secundus_Paralipomenon
1100000209	sed et de cunctis tribubus israel, quicumque dederant cor suum ut quaererent dominum deum israel, venerunt in ierusalem ad immolandum victimas suas coram domino deo patrum suorum.	2020-04-18	Liber_Secundus_Paralipomenon
1100000210	et roboraverunt regnum iuda, et confirmaverunt roboam filium salomonis per tres annos: ambulaverunt enim in viis david et salomonis, annis tantum tribus.	2020-04-18	Liber_Secundus_Paralipomenon
1100000211	duxit autem roboam uxorem mahalath filiam ierimoth filii david: abihail quoque filiam eliab filii isai,quae peperit ei filios iehus, et somoriam, et zoom.	2020-04-18	Liber_Secundus_Paralipomenon
1100000212	post hanc quoque accepit maacha filiam absalom, quae peperit ei abia, et ethai, et ziza, et salomith.	2020-04-18	Liber_Secundus_Paralipomenon
1100000213	amavit autem roboam maacha filiam absalom super omnes uxores suas et concubinas: nam uxores decem et octo duxerat, concubinas autem sexaginta: et genuit viginti octo filios, et sexaginta filias.	2020-04-18	Liber_Secundus_Paralipomenon
1100000214	constituit vero in capite abiam filium maacha ducem super omnes fratres suos: ipsum enim regem facere cogitabat,quia sapientior fuit, et potentior super omnes filios eius, et in cunctis finibus iuda et beniamin, et in universis civitatibus muratis: praebuitque eis escas plurimas, et multas petivit uxores.	2020-04-18	Liber_Secundus_Paralipomenon
1100000215	caput 12	2020-04-18	Liber_Secundus_Paralipomenon
1100000216	cumque roboratum fuisset regnum roboam et confortatum, dereliquit legem domini, et omnis israel cum eo.	2020-04-18	Liber_Secundus_Paralipomenon
1100000217	anno autem quinto regni roboam, ascendit sesac rex aegypti in ierusalem (quia peccaverant domino)cum mille ducentis curribus, et sexaginta millibus equitum: nec erat numerus vulgi quod venerat cum eo ex aegypto, libyes scilicet, et troglodytae, et aethiopes.	2020-04-18	Liber_Secundus_Paralipomenon
1100000218	cepitque civitates munitissimas in iuda, et venit usque in ierusalem.	2020-04-18	Liber_Secundus_Paralipomenon
1100000219	semeias autem propheta ingressus est ad roboam, et principes iuda qui congregati fuerant in ierusalem, fugientes sesac: dixitque ad eos: haec dicit dominus: vos reliquistis me, et ego reliqui vos in manu sesac.	2020-04-18	Liber_Secundus_Paralipomenon
1100000220	consternatique principes israel et rex, dixerunt: iustus est dominus.	2020-04-18	Liber_Secundus_Paralipomenon
1100000221	cumque vidisset dominus quod humiliati essent, factus est sermo domini ad semeiam, dicens: quia humiliati sunt, non disperdam eos, daboque eis pauxillum auxilii, et non stillabit furor meus super ierusalem per manum sesac.	2020-04-18	Liber_Secundus_Paralipomenon
1100000222	verumtamen servient ei, ut sciant distantiam servitutis meae, et servitutis regni terrarum.	2020-04-18	Liber_Secundus_Paralipomenon
1100000223	recessit itaque sesac rex aegypti ab ierusalem, sublatis thesauris domus domini et domus regis: omniaque secum tulit, et clypeos aureos quos fecerat salomon:pro quibus fecit rex aeneos, et tradidit illos principibus scutariorum, qui custodiebant vestibulum palatii.	2020-04-18	Liber_Secundus_Paralipomenon
1100000224	cumque introiret rex domum domini, veniebant scutarii et tollebant eos, iterumque referebant eos ad armamentarium suum.	2020-04-18	Liber_Secundus_Paralipomenon
1100000225	verumtamen quia humiliati sunt, aversa est ab eis ira domini, nec deleti sunt penitus: siquidem et in iuda inventa sunt opera bona.	2020-04-18	Liber_Secundus_Paralipomenon
1100000226	confortatus est ergo rex roboam in ierusalem, atque regnavit: quadraginta autem et unius anni erat cum regnare coepisset, et decem et septem annis regnavit in ierusalem, urbe quam elegit dominus ut confirmaret nomen suum ibi, de cunctis tribubus israel: nomen autem matris eius naama ammanitis.	2020-04-18	Liber_Secundus_Paralipomenon
1100000227	fecit autem malum, et non praeparavit cor suum ut quaereret dominum.	2020-04-18	Liber_Secundus_Paralipomenon
1100000228	opera vero roboam prima et novissima scripta sunt in libris semeiae prophetae, et addo videntis, et diligenter exposita: pugnaveruntque adversum se roboam et ieroboam cunctis diebus.	2020-04-18	Liber_Secundus_Paralipomenon
1100000229	et dormivit roboam cum patribus suis, sepultusque est in civitate david: et regnavit abia filius eius pro eo.	2020-04-18	Liber_Secundus_Paralipomenon
1100000230	caput 13	2020-04-18	Liber_Secundus_Paralipomenon
1100000231	anno octavodecimo regis ieroboam, regnavit abia super iudam.	2020-04-18	Liber_Secundus_Paralipomenon
1100000232	tribus annis regnavit in ierusalem, nomenque matris eius michaia filia uriel de gabaa: et erat bellum inter abiam et ieroboam.	2020-04-18	Liber_Secundus_Paralipomenon
1100000233	cumque iniisset abia certamen, et haberet bellicosissimos viros, et electorum quadringenta millia: ieroboam instruxit econtra aciem octingenta millia virorum, qui et ipsi electi erant, et ad bella fortissimi.	2020-04-18	Liber_Secundus_Paralipomenon
1100000234	stetit ergo abia super montem semeron, qui erat in ephraim, et ait: audi, ieroboam, et omnis israel.	2020-04-18	Liber_Secundus_Paralipomenon
1100000235	num ignoratis quod dominus deus israel dederit regnum david super israel in sempiternum, ipsi et filiis eius in pactum salis?	2020-04-18	Liber_Secundus_Paralipomenon
1100000236	et surrexit ieroboam filius nabat, servus salomonis filii david, et rebellavit contra dominum suum.	2020-04-18	Liber_Secundus_Paralipomenon
1100000237	congregatique sunt ad eum viri vanissimi, et filii belial, et praevaluerunt contra roboam filium salomonis: porro roboam erat rudis, et corde pavido, nec potuit resistere eis.	2020-04-18	Liber_Secundus_Paralipomenon
1100000238	nunc ergo vos dicitis quod resistere possitis regno domini, quod possidet per filios david, habetisque grandem populi multitudinem, atque vitulos aureos quos fecit vobis ieroboam in deos.	2020-04-18	Liber_Secundus_Paralipomenon
1100000239	et eiecistis sacerdotes domini, filios aaron, atque levitas, et fecistis vobis sacerdotes sicut omnes populi terrarum: quicumque venerit, et initiaverit manum suam in tauro de bobus, et in arietibus septem, fit sacerdos eorum qui non sunt dii.noster autem dominus, deus est, quem non relinquimus, sacerdotesque ministrant domino, de filiis aaron, et levitae sunt in ordine suo:holocausta quoque offerunt domino per singulos dies mane et vespere, et thymiama iuxta legis praecepta confectum, et proponuntur panes in mensa mundissima, estque apud nos candelabrum aureum, et lucernae eius, ut accendantur semper ad vesperam: nos quippe custodimus praecepta domini dei nostri, quem vos reliquistis.	2020-04-18	Liber_Secundus_Paralipomenon
1100000240	ergo in exercitu nostro dux deus est, et sacerdotes eius, qui clangunt tubis, et resonant contra vos: filii israel, nolite pugnare contra dominum deum patrum vestrorum, quia non vobis expedit.	2020-04-18	Liber_Secundus_Paralipomenon
1100000241	haec illo loquente, ieroboam retro moliebatur insidias. 	2020-04-18	Liber_Secundus_Paralipomenon
1100000242	cumque ex adverso hostium staret, ignorantem iudam suo ambiebat exercitu.	2020-04-18	Liber_Secundus_Paralipomenon
1100000243	respiciensque iudas, vidit instare bellum ex adverso et post tergum, et clamavit ad dominum, ac sacerdotes tubis canere coeperunt.	2020-04-18	Liber_Secundus_Paralipomenon
1100000244	omnesque viri iuda vociferati sunt: et ecce illis clamantibus, perterruit deus ieroboam, et omnem israel qui stabat ex adverso abia et iuda.	2020-04-18	Liber_Secundus_Paralipomenon
1100000245	fugeruntque filii israel iudam, et tradidit eos deus in manu eorum.	2020-04-18	Liber_Secundus_Paralipomenon
1100000246	percussit ergo eos abia et populus eius plaga magna: et corruerunt vulnerati ex israel quingenta millia virorum fortium.	2020-04-18	Liber_Secundus_Paralipomenon
1100000247	humiliatique sunt filii israel in tempore illo, et vehementissime confortati filii iuda, eo quod sperassent in domino deo patrum suorum.	2020-04-18	Liber_Secundus_Paralipomenon
1100000248	persecutus est autem abia fugientem ieroboam, et cepit civitates eius, bethel et filias eius, et iesana cum filiabus suis, ephron quoque et filias eius:nec valuit ultra resistere ieroboam in diebus abia: quem percussit dominus, et mortuus est.	2020-04-18	Liber_Secundus_Paralipomenon
1100000249	igitur abia, confortato imperio suo, accepit uxores quatuordecim: procreavitque viginti duos filios, et sedecim filias.	2020-04-18	Liber_Secundus_Paralipomenon
1100000250	reliqua autem sermonum abia, viarumque et operum eius, scripta sunt diligentissime in libro addo prophetae.	2020-04-18	Liber_Secundus_Paralipomenon
1100000251	caput 14	2020-04-18	Liber_Secundus_Paralipomenon
1100000252	dormivit autem abia cum patribus suis, et sepelierunt eum in civitate david: regnavitque asa filius eius pro eo, in cuius diebus quievit terra annis decem.	2020-04-18	Liber_Secundus_Paralipomenon
1100000253	fecit autem asa quod bonum et placitum erat in conspectu dei sui, et subvertit altaria peregrini cultus, et excelsa.	2020-04-18	Liber_Secundus_Paralipomenon
1100000254	et confregit statuas, lucosque succidit:et praecepit iudae ut quaereret dominum deum patrum suorum, et faceret legem, et universa mandata:et abstulit de cunctis urbibus iuda aras et fana, et regnavit in pace.	2020-04-18	Liber_Secundus_Paralipomenon
1100000255	aedificavit quoque urbes munitas in iuda, quia quietus erat, et nulla temporibus eius bella surrexerant, pacem domino largiente.	2020-04-18	Liber_Secundus_Paralipomenon
1100000256	dixit autem iudae: aedificemus civitates istas, et vallemus muris, et roboremus turribus, et portis, et seris, donec a bellis quieta sunt omnia, eo quod quaesierimus dominum deum patrum nostrorum, et dederit nobis pacem per gyrum. 	2020-04-18	Liber_Secundus_Paralipomenon
1100000257	aedificaverunt igitur, et nullum in exstruendo impedimentum fuit.	2020-04-18	Liber_Secundus_Paralipomenon
1100000258	habuit autem asa in exercitu suo portantium scuta et hastas de iuda trecenta millia, de beniamin vero scutariorum et sagittariorum ducenta octoginta millia: omnes isti viri fortissimi.	2020-04-18	Liber_Secundus_Paralipomenon
1100000259	egressus est autem contra eos zara aethiops cum exercitu suo, decies centena millia, et curribus trecentis: et venit usque maresa.	2020-04-18	Liber_Secundus_Paralipomenon
1100000260	porro asa perrexit obviam ei, et instruxit aciem ad bellum in valle sephata, quae est iuxta maresa:et invocavit dominum deum, et ait: domine, non est apud te ulla distantia, utrum in paucis auxilieris, an in pluribus. 	2020-04-18	Liber_Secundus_Paralipomenon
1100000261	adiuva nos, domine deus noster: in te enim, et in tuo nomine habentes fiduciam, venimus contra hanc multitudinem. 	2020-04-18	Liber_Secundus_Paralipomenon
1100000262	domine, deus noster tu es: non praevaleat contra te homo.	2020-04-18	Liber_Secundus_Paralipomenon
1100000263	exterruit itaque dominus aethiopes coram asa et iuda: fugeruntque aethiopes.	2020-04-18	Liber_Secundus_Paralipomenon
1100000264	et persecutus est eos asa, et populus qui cum eo erat, usque gerara: et ruerunt aethiopes usque ad internecionem, quia domino caedente contriti sunt, et exercitu illius praeliante. 	2020-04-18	Liber_Secundus_Paralipomenon
1100000265	tulerunt ergo spolia multa,et percusserunt civitates omnes per circuitum gerarae: grandis quippe cunctos terror invaserat: et diripuerunt urbes, et multam praedam asportaverunt.	2020-04-18	Liber_Secundus_Paralipomenon
1100000266	sed et caulas ovium destruentes, tulerunt pecorum infinitam multitudinem, et camelorum: reversique sunt in ierusalem.	2020-04-18	Liber_Secundus_Paralipomenon
1100000267	caput 15	2020-04-18	Liber_Secundus_Paralipomenon
1100000268	azarias autem filius oded, facto in se spiritu dei,egressus est in occursum asa, et dixit ei: audite me, asa, et omnis iuda et beniamin: dominus vobiscum, quia fuistis cum eo. 	2020-04-18	Liber_Secundus_Paralipomenon
1100000269	si quaesieritis eum, invenietis: si autem dereliqueritis eum, derelinquet vos.	2020-04-18	Liber_Secundus_Paralipomenon
1100000270	transibant autem multi dies in israel absque deo vero, et absque sacerdote doctore, et absque lege.	2020-04-18	Liber_Secundus_Paralipomenon
1100000271	cumque reversi fuerint in angustia sua ad dominum deum israel, et quaesierint eum, reperient eum.	2020-04-18	Liber_Secundus_Paralipomenon
1100000272	in tempore illo, non erit pax egredienti et ingredienti, sed terrores undique in cunctis habitatoribus terrarum:pugnavit enim gens contra gentem, et civitas contra civitatem, quia dominus conturbabit eos in omni angustia.	2020-04-18	Liber_Secundus_Paralipomenon
1100000273	vos ergo confortamini, et non dissolvantur manus vestrae: erit enim merces operi vestro.	2020-04-18	Liber_Secundus_Paralipomenon
1100000274	quod cum audisset asa, verba scilicet, et prophetiam azariae filii oded prophetae, confortatus est, et abstulit idola de omni terra iuda et de beniamin, et ex urbibus quas ceperat, montis ephraim: et dedicavit altare domini quod erat ante porticum domini.	2020-04-18	Liber_Secundus_Paralipomenon
1100000275	congregavitque universum iudam et beniamin, et advenas cum eis de ephraim, et de manasse, et de simeon: plures enim ad eum confugerant ex israel, videntes quod dominus deus illius esset cum eo.	2020-04-18	Liber_Secundus_Paralipomenon
1100000276	cumque venissent in ierusalem mense tertio, anno decimoquinto regni asa,immolaverunt domino in die illa de manubiis et praeda quam adduxerant, boves septingentos, et arietes septem millia.	2020-04-18	Liber_Secundus_Paralipomenon
1100000277	et intravit ex more ad corroborandum foedus ut quaererent dominum deum patrum suorum in toto corde, et in tota anima sua.	2020-04-18	Liber_Secundus_Paralipomenon
1100000278	si quis autem, inquit, non quaesierit dominum deum israel, moriatur, a minimo usque ad maximum, a viro usque ad mulierem.	2020-04-18	Liber_Secundus_Paralipomenon
1100000279	iuraveruntque domino voce magna in iubilo, et in clangore tubae, et in sonitu buccinarum,omnes qui erant in iuda, cum execratione: in omni enim corde suo iuraverunt, et in tota voluntate quaesierunt eum, et invenerunt: praestititque eis dominus requiem per circuitum.	2020-04-18	Liber_Secundus_Paralipomenon
1100000280	sed et maacham matrem asa regis ex augusto deposuit imperio, eo quod fecisset in luco simulacrum priapi: quod omne contrivit, et in frustra comminuens combussit in torrente cedron.	2020-04-18	Liber_Secundus_Paralipomenon
1100000281	excelsa autem derelicta sunt in israel: attamen cor asa erat perfectum cunctis diebus eius,eaque quae voverat pater suus, et ipse, intulit in domum domini, argentum, et aurum, vasorumque diversam supellectilem.	2020-04-18	Liber_Secundus_Paralipomenon
1100000282	bellum vero non fuit usque ad trigesimum quintum annum regni asa.	2020-04-18	Liber_Secundus_Paralipomenon
1100000283	caput 16	2020-04-18	Liber_Secundus_Paralipomenon
1100000284	anno autem trigesimo sexto regni eius, ascendit baasa rex israel in iudam, et muro circumdabat rama, ut nullus tute posset egredi et ingredi de regno asa.	2020-04-18	Liber_Secundus_Paralipomenon
1100000285	protulit ergo asa argentum et aurum de thesauris domus domini, et de thesauris regis, misitque ad benadad regem syriae, qui habitabat in damasco, dicens:foedus inter me et te est; pater quoque meus et pater tuus habuere concordiam: quam ob rem misi tibi argentum et aurum, ut rupto foedere quod habes cum baasa rege israel, facias eum a me recedere.	2020-04-18	Liber_Secundus_Paralipomenon
1100000286	quo comperto, benadad misit principes exercituum suorum ad urbes israel: qui percusserunt ahion, et dan, et abelmaim, et universas urbes nephthali muratas.	2020-04-18	Liber_Secundus_Paralipomenon
1100000287	quod cum audisset baasa, desiit aedificare rama, et intermisit opus suum.	2020-04-18	Liber_Secundus_Paralipomenon
1100000288	porro asa rex assumpsit universum iudam, et tulerunt lapides de rama, et ligna quae aedificationi praeparaverat baasa, aedificavitque ex eis gabaa et maspha.	2020-04-18	Liber_Secundus_Paralipomenon
1100000289	in tempore illo venit hanani propheta ad asa regem iuda, et dixit ei: quia habuisti fiduciam in rege syriae, et non in domino deo tuo, idcirco evasit syriae regis exercitus de manu tua.	2020-04-18	Liber_Secundus_Paralipomenon
1100000290	nonne aethiopes et libyes multo plures erant quadrigis, et equitibus, et multitudine nimia, quos cum domino credidisses, tradidit in manu tua?	2020-04-18	Liber_Secundus_Paralipomenon
1100000291	oculi enim domini contemplantur universam terram, et praebent fortitudinem his qui corde perfecto credunt in eum. 	2020-04-18	Liber_Secundus_Paralipomenon
1100000292	stulte igitur egisti, et propter hoc ex praesenti tempore adversum te bella consurgent.	2020-04-18	Liber_Secundus_Paralipomenon
1100000293	iratusque asa adversus videntem, iussit eum mitti in nervum: valde quippe super hoc fuerat indignatus: et interfecit de populo in tempore illo plurimos.	2020-04-18	Liber_Secundus_Paralipomenon
1100000294	opera autem asa prima et novissima scripta sunt in libro regum iuda et israel.	2020-04-18	Liber_Secundus_Paralipomenon
1100000295	aegrotavit etiam asa anno trigesimo nono regni sui, dolore pedum vehementissimo, et nec in infirmitate sua quaesivit dominum, sed magis in medicorum arte confisus est.	2020-04-18	Liber_Secundus_Paralipomenon
1100000296	dormivitque cum patribus suis, et mortuus est anno quadragesimo primo regni sui.	2020-04-18	Liber_Secundus_Paralipomenon
1100000297	et sepelierunt eum in sepulchro suo quod foderat sibi in civitate david: posueruntque eum super lectum suum plenum aromatibus et unguentibus meretriciis, quae erant pigmentariorum arte confecta, et combusserunt super eum ambitione nimia.	2020-04-18	Liber_Secundus_Paralipomenon
1100000298	caput 17	2020-04-18	Liber_Secundus_Paralipomenon
1100000299	regnavit autem iosaphat filius eius pro eo, et invaluit contra israel.	2020-04-18	Liber_Secundus_Paralipomenon
1100000300	constituitque militum numeros in cunctis urbibus iuda quae erant vallatae muris. 	2020-04-18	Liber_Secundus_Paralipomenon
1100000301	praesidiaque disposuit in terra iuda, et in civitatibus ephraim quas ceperat asa pater eius.	2020-04-18	Liber_Secundus_Paralipomenon
1100000302	et fuit dominus cum iosaphat, quia ambulavit in viis david patris sui primis: et non speravit in baalim,sed in deo patris sui: et perrexit in praeceptis illius, et non iuxta peccata israel.	2020-04-18	Liber_Secundus_Paralipomenon
1100000303	confirmavitque dominus regnum in manu eius, et dedit omnis iuda munera iosaphat: factaeque sunt ei infinitae divitiae, et multa gloria.	2020-04-18	Liber_Secundus_Paralipomenon
1100000304	cumque sumpsisset cor eius audaciam propter vias domini, etiam excelsa et lucos de iuda abstulit.	2020-04-18	Liber_Secundus_Paralipomenon
1100000305	tertio autem anno regni sui misit de principibus suis benhail, et obdiam, et zachariam, et nathanael, et michaeam, ut docerent in civitatibus iuda:et cum eis levitas semeiam, et nathaniam, et zabadiam, asael quoque, et semiramoth, et ionathan, adoniamque et thobiam, et thobadoniam levitas, et cum eis elisama, et ioran sacerdotes:docebantque populum in iuda, habentes librum legis domini, et circuibant cunctas urbes iuda, atque erudiebant populum.	2020-04-18	Liber_Secundus_Paralipomenon
1100000306	itaque factus est pavor domini super omnia regna terrarum quae erant per gyrum iuda, nec audebant bellare contra iosaphat.	2020-04-18	Liber_Secundus_Paralipomenon
1100000307	sed et philisthaei iosaphat munera deferebant, et vectigal argenti: arabes quoque adducebant pecora, arietum septem millia septingenta, et hircorum totidem.	2020-04-18	Liber_Secundus_Paralipomenon
1100000308	crevit ergo iosaphat, et magnificatus est usque in sublime: atque aedificavit in iuda domos ad instar turrium, urbesque muratas.	2020-04-18	Liber_Secundus_Paralipomenon
1100000309	et multa opera paravit in urbibus iuda: viri quoque bellatores et robusti erant in ierusalem,quorum iste numerus per domos atque familias singulorum: in iuda principes exercitus, ednas dux, et cum eo robustissimi viri trecenta millia.	2020-04-18	Liber_Secundus_Paralipomenon
1100000310	post hunc iohanan princeps, et cum eo ducenta octoginta millia.	2020-04-18	Liber_Secundus_Paralipomenon
1100000311	post istum quoque amasias filius zechri, consecratus domino, et cum eo ducenta millia virorum fortium.	2020-04-18	Liber_Secundus_Paralipomenon
1100000312	hunc sequebatur robustus ad praelia eliada, et cum eo tenentium arcum et clypeum ducenta millia.	2020-04-18	Liber_Secundus_Paralipomenon
1100000313	post istum etiam iozabad, et cum eo centum octoginta millia expeditorum militum.	2020-04-18	Liber_Secundus_Paralipomenon
1100000314	hi omnes erant ad manum regis, exceptis aliis quos posuerat in urbibus muratis in universo iuda.	2020-04-18	Liber_Secundus_Paralipomenon
1100000315	caput 18	2020-04-18	Liber_Secundus_Paralipomenon
1100000316	fuit ergo iosaphat dives et inclytus multum, et affinitate coniunctus est achab.	2020-04-18	Liber_Secundus_Paralipomenon
1100000317	descenditque post annos ad eum in samariam: ad cuius adventum mactavit achab arietes et boves plurimos, ipsi, et populo qui venerat cum eo: persuasitque illi ut ascenderet in ramoth galaad.	2020-04-18	Liber_Secundus_Paralipomenon
1100000318	dixitque achab rex israel ad iosaphat regem iuda: veni mecum in ramoth galaad. 	2020-04-18	Liber_Secundus_Paralipomenon
1100000319	cui ille respondit: ut ego, et tu: sicut populus tuus, sic et populus meus: tecumque erimus in bello.	2020-04-18	Liber_Secundus_Paralipomenon
1100000320	dixitque iosaphat ad regem israel: consule, obsecro, impraesentiarum sermonem domini.	2020-04-18	Liber_Secundus_Paralipomenon
1100000321	congregavit igitur rex israel prophetarum quadringentos viros, et dixit ad eos: in ramoth galaad ad bellandum ire debemus, an quiescere? 	2020-04-18	Liber_Secundus_Paralipomenon
1100000322	at illi: ascende, inquiunt, et tradet deus in manu regis.	2020-04-18	Liber_Secundus_Paralipomenon
1100000323	dixitque iosaphat: numquid non est hic prophetes domini, ut ab illo etiam requiramus?	2020-04-18	Liber_Secundus_Paralipomenon
1100000324	et ait rex israel ad iosaphat: est vir unus a quo possumus quaerere domini voluntatem: sed ego odi eum, quia non prophetat mihi bonum, sed malum omni tempore: est autem michaeas filius iemla. 	2020-04-18	Liber_Secundus_Paralipomenon
1100000325	dixitque iosaphat: ne loquaris, rex, hoc modo.	2020-04-18	Liber_Secundus_Paralipomenon
1100000326	vocavit ergo rex israel unum de eunuchis, et dixit ei: voca cito michaeam filium iemla.	2020-04-18	Liber_Secundus_Paralipomenon
1100000327	porro rex israel, et iosaphat rex iuda, uterque sedebant in solio suo, vestiti cultu regio: sedebant autem in area iuxta portam samariae, omnesque prophetae vaticinabantur coram eis.	2020-04-18	Liber_Secundus_Paralipomenon
1100000328	sedecias vero filius chanaana fecit sibi cornua ferrea, et ait: haec dicit dominus: his ventilabis syriam, donec conteras eam.	2020-04-18	Liber_Secundus_Paralipomenon
1100000329	omnesque prophetae similiter prophetabant, atque dicebant: ascende in ramoth galaad, et prosperaberis, et tradet eos dominus in manu regis.	2020-04-18	Liber_Secundus_Paralipomenon
1100000330	nuntius autem qui ierat ad vocandum michaeam, ait illi: en verba omnium prophetarum uno ore bona regi annuntiant: quaeso ergo te ut et sermo tuus ab eis non dissentiat, loquarisque prospera.	2020-04-18	Liber_Secundus_Paralipomenon
1100000331	cui respondit michaeas: vivit dominus, quia quodcumque dixerit mihi deus meus, hoc loquar.	2020-04-18	Liber_Secundus_Paralipomenon
1100000332	venit ergo ad regem. 	2020-04-18	Liber_Secundus_Paralipomenon
1100000333	cui rex ait: michaea, ire debemus in ramoth galaad ad bellandum, an quiescere? 	2020-04-18	Liber_Secundus_Paralipomenon
1100000334	cui ille respondit: ascendite: cuncta enim prospera evenient, et tradentur hostes in manus vestras.	2020-04-18	Liber_Secundus_Paralipomenon
1100000335	dixitque rex: iterum atque iterum te adiuro, ut mihi non loquaris, nisi quod verum est in nomine domini.	2020-04-18	Liber_Secundus_Paralipomenon
1100000336	at ille ait: vidi universum israel dispersum in montibus, sicut oves absque pastore: et dixit dominus: non habent isti dominos: revertatur unusquisque in domum suam in pace.	2020-04-18	Liber_Secundus_Paralipomenon
1100000337	et ait rex israel ad iosaphat: nonne dixi tibi quod non prophetaret iste mihi quidquam boni, sed ea quae mala sunt?	2020-04-18	Liber_Secundus_Paralipomenon
1100000338	at ille: idcirco, ait, audite verbum domini: vidi dominum sedentem in solio suo, et omnem exercitum caeli assistentem ei a dextris et a sinistris.	2020-04-18	Liber_Secundus_Paralipomenon
1100000339	et dixit dominus: quis decipiet achab regem israel ut ascendat et corruat in ramoth galaad? 	2020-04-18	Liber_Secundus_Paralipomenon
1100000340	cumque diceret unus hoc modo, et alter alio,processit spiritus, et stetit coram domino, et ait: ego decipiam eum. 	2020-04-18	Liber_Secundus_Paralipomenon
1100000341	cui dominus: in quo, inquit, decipies?	2020-04-18	Liber_Secundus_Paralipomenon
1100000342	at ille respondit: egrediar, et ero spiritus mendax in ore omnium prophetarum eius. 	2020-04-18	Liber_Secundus_Paralipomenon
1100000343	dixitque dominus: decipies, et praevalebis: egredere, et fac ita.	2020-04-18	Liber_Secundus_Paralipomenon
1100000344	nunc igitur, ecce dominus dedit spiritum mendacii in ore omnium prophetarum tuorum, et dominus locutus est de te mala.	2020-04-18	Liber_Secundus_Paralipomenon
1100000345	accessit autem sedecias filius chanaana, et percussit michaeae maxillam, et ait: per quam viam transivit spiritus domini a me, ut loqueretur tibi?	2020-04-18	Liber_Secundus_Paralipomenon
1100000346	dixitque michaeas: tu ipse videbis in die illo, quando ingressus fueris cubiculum de cubiculo ut abscondaris.	2020-04-18	Liber_Secundus_Paralipomenon
1100000347	praecepit autem rex israel, dicens: tollite michaeam, et ducite eum ad amon principem civitatis, et ad ioas filium amelech.	2020-04-18	Liber_Secundus_Paralipomenon
1100000348	et dicetis: haec dicit rex: mittite hunc in carcerem, et date ei panis modicum, et aquae pauxillum, donec revertar in pace.	2020-04-18	Liber_Secundus_Paralipomenon
1100000349	dixitque michaeas: si reversus fueris in pace, non est locutus dominus in me. 	2020-04-18	Liber_Secundus_Paralipomenon
1100000350	et ait: audite, omnes populi.	2020-04-18	Liber_Secundus_Paralipomenon
1100000351	igitur ascenderunt rex israel et iosaphat rex iuda in ramoth galaad.	2020-04-18	Liber_Secundus_Paralipomenon
1100000352	dixitque rex israel ad iosaphat: mutabo habitum, et sic ad pugnam vadam: tu autem induere vestibus tuis. 	2020-04-18	Liber_Secundus_Paralipomenon
1100000353	mutatoque rex israel habitu, venit ad bellum.	2020-04-18	Liber_Secundus_Paralipomenon
1100000354	rex autem syriae praeceperat ducibus equitatus sui, dicens: ne pugnetis contra minimum aut contra maximum, nisi contra solum regem israel.	2020-04-18	Liber_Secundus_Paralipomenon
1100000355	itaque cum vidissent principes equitatus iosaphat, dixerunt: rex israel est iste. 	2020-04-18	Liber_Secundus_Paralipomenon
1100000356	et circumdederunt eum dimicantes: at ille clamavit ad dominum, et auxiliatus est ei, atque avertit eos ab illo.	2020-04-18	Liber_Secundus_Paralipomenon
1100000357	cum enim vidissent duces equitatus quod non esset rex israel, reliquerunt eum.	2020-04-18	Liber_Secundus_Paralipomenon
1100000358	accidit autem ut unus e populo sagittam in incertum iaceret, et percuteret regem israel inter cervicem et scapulas. 	2020-04-18	Liber_Secundus_Paralipomenon
1100000359	at ille aurigae suo ait: converte manum tuam, et educ me de acie, quia vulneratus sum.	2020-04-18	Liber_Secundus_Paralipomenon
1100000360	et finita est pugna in die illo: porro rex israel stabat in curru suo contra syros usque ad vesperam, et mortuus est occidente sole.	2020-04-18	Liber_Secundus_Paralipomenon
1100000361	caput 19	2020-04-18	Liber_Secundus_Paralipomenon
1100000362	reversus est autem iosaphat rex iuda in domum suam pacifice in ierusalem.	2020-04-18	Liber_Secundus_Paralipomenon
1100000363	cui occurrit iehu filius henani videns, et ait ad eum: impio praebes auxilium, et his qui oderunt dominum amicitia iungeris, et idcirco iram quidem domini merebaris:sed bona opera inventa sunt in te, eo quod abstuleris lucos de terra iuda, et praeparaveris cor tuum ut requireres dominum deum patrum tuorum.	2020-04-18	Liber_Secundus_Paralipomenon
1100000364	habitavit ergo iosaphat in ierusalem, rursumque egressus est ad populum de bersabee usque ad montem ephraim, et revocavit eos ad dominum deum patrum suorum.	2020-04-18	Liber_Secundus_Paralipomenon
1100000365	constituitque iudices terrae in cunctis civitatibus iuda munitis per singula loca,et praecipiens iudicibus: videte, ait, quid faciatis: non enim hominis exercetis iudicium, sed domini: et quodcumque iudicaveritis, in vos redundabit.	2020-04-18	Liber_Secundus_Paralipomenon
1100000366	sit timor domini vobiscum, et cum diligentia cuncta facite: non est enim apud dominum deum nostrum iniquitas, nec personarum acceptio, nec cupido munerum.	2020-04-18	Liber_Secundus_Paralipomenon
1100000367	in ierusalem quoque constituit iosaphat levitas, et sacerdotes, et principes familiarum ex israel, ut iudicium et causam domini iudicarent habitatoribus eius.	2020-04-18	Liber_Secundus_Paralipomenon
1100000368	praecepitque eis, dicens: sic agetis in timore domini fideliter et corde perfecto.	2020-04-18	Liber_Secundus_Paralipomenon
1100000369	omnem causam quae venerit ad vos fratrum vestrorum, qui habitant in urbibus suis inter cognationem et cognationem, ubicumque quaestio est de lege, de mandato, de caeremoniis, de iustificationibus: ostendite eis, ut non peccent in dominum, et ne veniat ira super vos et super fratres vestros: sic ergo agentes non peccabitis.	2020-04-18	Liber_Secundus_Paralipomenon
1100000370	amarias autem sacerdos et pontifex vester in his quae ad deum pertinent, praesidebit: porro zabadias filius ismahel, qui est dux in domo iuda, super ea opera erit quae ad regis officium pertinent: habetisque magistros levitas coram vobis. 	2020-04-18	Liber_Secundus_Paralipomenon
1100000371	confortamini, et agite diligenter, et erit dominus vobiscum in bonis.	2020-04-18	Liber_Secundus_Paralipomenon
1100000372	caput 20	2020-04-18	Liber_Secundus_Paralipomenon
1100000373	post haec congregati sunt filii moab et filii ammon, et cum eis de ammonitis, ad iosaphat, ut pugnarent contra eum.	2020-04-18	Liber_Secundus_Paralipomenon
1100000374	veneruntque nuntii, et indicaverunt iosaphat, dicentes: venit contra te multitudo magna de his locis quae trans mare sunt, et de syria: et ecce consistunt in asasonthamar, quae est engaddi.	2020-04-18	Liber_Secundus_Paralipomenon
1100000375	iosaphat autem timore perterritus, totum se contulit ad rogandum dominum, et praedicavit ieiunium universo iuda.	2020-04-18	Liber_Secundus_Paralipomenon
1100000376	congregatusque est iudas ad deprecandum dominum: sed et omnes de urbibus suis venerunt ad obsecrandum eum.	2020-04-18	Liber_Secundus_Paralipomenon
1100000377	cumque stetisset iosaphat in medio coetu iuda et ierusalem, in domo domini ante atrium novum,ait: domine deus patrum nostrorum, tu es deus in caelo, et dominaris cunctis regnis gentium: in manu tua est fortitudo et potentia, nec quisquam tibi potest resistere.	2020-04-18	Liber_Secundus_Paralipomenon
1100000378	nonne tu, deus noster, interfecisti omnes habitatores terrae huius coram populo tuo israel, et dedisti eam semini abraham amici tui in sempiternum?	2020-04-18	Liber_Secundus_Paralipomenon
1100000379	habitaveruntque in ea, et exstruxerunt in illa sanctuarium nomini tuo, dicentes:si irruerint super nos mala, gladius iudicii, pestilentia, et fames, stabimus coram domo hac in conspectu tuo, in qua invocatum est nomen tuum: et clamabimus ad te in tribulationibus nostris, et exaudies, salvosque facies.	2020-04-18	Liber_Secundus_Paralipomenon
1100000380	nunc igitur, ecce filii ammon, et moab, et mons seir, per quos non concessisti israel ut transirent quando egrediebantur de aegypto, sed declinaverunt ab eis, et non interfecerunt illos,e contrario agunt, et nituntur eiicere nos de possessione quam tradidisti nobis.	2020-04-18	Liber_Secundus_Paralipomenon
1100000381	deus noster, ergo non iudicabis eos? 	2020-04-18	Liber_Secundus_Paralipomenon
1100000382	in nobis quidem non est tanta fortitudo, ut possimus huic multitudini resistere, quae irruit super nos. 	2020-04-18	Liber_Secundus_Paralipomenon
1100000383	sed cum ignoremus quid agere debeamus, hoc solum habemus residui, ut oculos nostros dirigamus ad te.	2020-04-18	Liber_Secundus_Paralipomenon
1100000384	omnis vero iuda stabat coram domino cum parvulis, et uxoribus, et liberis suis.	2020-04-18	Liber_Secundus_Paralipomenon
1100000385	erat autem iahaziel filius zachariae filii banaiae filii iehiel filii mathaniae, levites de filiis asaph, super quem factus est spiritus domini, in medio turbae,et ait: attendite, omnis iuda, et qui habitatis ierusalem, et tu, rex iosaphat: haec dicit dominus vobis: nolite timere, nec paveatis hanc multitudinem: non est enim vestra pugna, sed dei.	2020-04-18	Liber_Secundus_Paralipomenon
1100000386	cras descendetis contra eos: ascensuri enim sunt per clivum nomine sis, et invenietis illos in summitate torrentis qui est contra solitudinem ieruel.	2020-04-18	Liber_Secundus_Paralipomenon
1100000387	non eritis vos qui dimicabitis, sed tantummodo confidenter state, et videbitis auxilium domini super vos, o iuda et ierusalem: nolite timere, nec paveatis: cras egrediemini contra eos, et dominus erit vobiscum.	2020-04-18	Liber_Secundus_Paralipomenon
1100000388	iosaphat ergo, et iuda, et omnes habitatores ierusalem ceciderunt proni in terram coram domino, et adoraverunt eum.	2020-04-18	Liber_Secundus_Paralipomenon
1100000389	porro levitae de filiis caath et de filiis core laudabant dominum deum israel voce magna in excelsum.	2020-04-18	Liber_Secundus_Paralipomenon
1100000390	cumque mane surrexissent, egressi sunt per desertum thecue: profectisque eis, stans iosaphat in medio eorum, dixit: audite me, viri iuda, et omnes habitatores ierusalem: credite in domino deo vestro, et securi eritis: credite prophetis eius, et cuncta evenient prospera.	2020-04-18	Liber_Secundus_Paralipomenon
1100000391	deditque consilium populo, et statuit cantores domini ut laudarent eum in turmis suis, et antecederent exercitum, ac voce consona dicerent: confitemini domino quoniam in aeternum misericordia eius.	2020-04-18	Liber_Secundus_Paralipomenon
1100000392	cumque coepissent laudes canere, vertit dominus insidias eorum in semetipsos, filiorum scilicet ammon, et moab, et montis seir, qui egressi fuerant ut pugnarent contra iudam: et percussi sunt.	2020-04-18	Liber_Secundus_Paralipomenon
1100000393	namque filii ammon et moab consurrexerunt adversum habitatores montis seir, ut interficerent et delerent eos: cumque hoc opere perpetrassent, etiam in semetipsos versi, mutuis concidere vulneribus.	2020-04-18	Liber_Secundus_Paralipomenon
1100000394	porro iuda, cum venisset ad speculam quae respicit solitudinem, vidit procul omnem late regionem plenam cadaveribus, nec superesse quemquam qui necem potuisset evadere.	2020-04-18	Liber_Secundus_Paralipomenon
1100000395	venit ergo iosaphat, et omnis populus cum eo, ad detrahenda spolia mortuorum: inveneruntque inter cadavera variam supellectilem, vestes quoque, et vasa pretiosissima, et diripuerunt ita ut omnia portare non possent, nec per tres dies spolia auferre prae praedae magnitudine.	2020-04-18	Liber_Secundus_Paralipomenon
1100000396	die autem quarto congregati sunt in valle benedictionis: etenim quoniam ibi benedixerant domino, vocaverunt locum illum vallis benedictionis usque in praesentem diem.	2020-04-18	Liber_Secundus_Paralipomenon
1100000397	reversusque est omnis vir iuda, et habitatores ierusalem, et iosaphat ante eos, in ierusalem cum laetitia magna, eo quod dedisset eis dominus gaudium de inimicis suis.	2020-04-18	Liber_Secundus_Paralipomenon
1100000398	ingressique sunt in ierusalem cum psalteriis, et citharis, et tubis in domum domini.	2020-04-18	Liber_Secundus_Paralipomenon
1100000399	irruit autem pavor domini super universa regna terrarum cum audissent quod pugnasset dominus contra inimicos israel.	2020-04-18	Liber_Secundus_Paralipomenon
1100000400	quievitque regnum iosaphat, et praebuit ei deus pacem per circuitum.	2020-04-18	Liber_Secundus_Paralipomenon
1100000401	regnavit igitur iosaphat super iudam, et erat triginta quinque annorum cum regnare coepisset: viginti autem et quinque annis regnavit in ierusalem, et nomen matris eius azuba filia selahi.	2020-04-18	Liber_Secundus_Paralipomenon
1100000402	et ambulavit in via patris suis asa, nec declinavit ab ea, faciens quae placita erant coram domino.	2020-04-18	Liber_Secundus_Paralipomenon
1100000403	verumtamen excelsa non abstulit, et adhuc populus non direxerat cor suum ad dominum deum patrum suorum.	2020-04-18	Liber_Secundus_Paralipomenon
1100000404	reliqua autem gestorum iosaphat priorum et novissimorum scripta sunt in verbis iehu filii hanani, quae digessit in libros regum israel.	2020-04-18	Liber_Secundus_Paralipomenon
1100000405	post haec iniit amicitias iosaphat rex iuda cum ochozia rege israel, cuius opera fuerunt impiissima.	2020-04-18	Liber_Secundus_Paralipomenon
1100000406	et particeps fuit ut facerent naves quae irent in tharsis: feceruntque classem in asiongaber.	2020-04-18	Liber_Secundus_Paralipomenon
1100000407	prophetavit autem eliezer filius dodau de maresa ad iosaphat, dicens: quia habuisti foedus cum ochozia, percussit dominus opera tua, contritaeque sunt naves, nec potuerunt ire in tharsis.	2020-04-18	Liber_Secundus_Paralipomenon
1100000408	caput 21	2020-04-18	Liber_Secundus_Paralipomenon
1100000409	dormivit autem iosaphat cum patribus suis, et sepultus est cum eis in civitate david: regnavitque ioram filius eius pro eo.	2020-04-18	Liber_Secundus_Paralipomenon
1100000410	qui habuit fratres filios iosaphat, azariam, et iahiel, et zachariam, et azariam, et michael, et saphatiam: omnes hi filii iosaphat regis iuda.	2020-04-18	Liber_Secundus_Paralipomenon
1100000411	deditque eis pater suus multa munera argenti et auri, et pensitationes, cum civitatibus munitissimis in iuda: regnum autem tradidit ioram, eo quod esset primogenitus.	2020-04-18	Liber_Secundus_Paralipomenon
1100000412	surrexit ergo ioram super regnum patris sui: cumque se confirmasset, occidit omnes fratres suos gladio, et quosdam de principibus israel.	2020-04-18	Liber_Secundus_Paralipomenon
1100000413	triginta duorum annorum erat ioram cum regnare coepisset, et octo annis regnavit in ierusalem.	2020-04-18	Liber_Secundus_Paralipomenon
1100000414	ambulavitque in viis regum israel, sicut egerat domus achab: filia quippe achab erat uxor eius: et fecit malum in conspectu domini.	2020-04-18	Liber_Secundus_Paralipomenon
1100000415	noluit autem dominus disperdere domum david propter pactum quod inierat cum eo: et quia promiserat ut daret ei lucernam, et filiis eius omni tempore.	2020-04-18	Liber_Secundus_Paralipomenon
1100000416	in diebus illis rebellavit edom, ne esset subditus iudae, et constituit sibi regem.	2020-04-18	Liber_Secundus_Paralipomenon
1100000417	cumque transisset ioram cum principibus suis, et cuncto equitatu qui erat secum, surrexit nocte, et percussit edom, qui se circumdederat, et omnes duces equitatus eius.	2020-04-18	Liber_Secundus_Paralipomenon
1100000418	attamen rebellavit edom, ne esset sub ditione iuda usque ad hanc diem: eo tempore et lobna recessit ne esset sub manu illius. 	2020-04-18	Liber_Secundus_Paralipomenon
1100000419	dereliquerat enim dominum deum patrum suorum:insuper et excelsa fabricatus est in urbibus iuda, et fornicari fecit habitatores ierusalem, et praevaricari iudam.	2020-04-18	Liber_Secundus_Paralipomenon
1100000420	allatae sunt autem ei litterae ab elia propheta, in quibus scriptum erat: haec dicit dominus deus david patris tui: quoniam non ambulasti in viis iosaphat patris tui, et in viis asa regis iuda,sed incessisti per iter regum israel, et fornicari fecisti iudam et habitatores ierusalem, imitatus fornicationem domus achab, insuper et fratres tuos, domum patris tui, meliores te, occidisti:ecce dominus percutiet te plaga magna cum populo tuo, et filiis, et uxoribus tuis, universaque substantia tua.	2020-04-18	Liber_Secundus_Paralipomenon
1100000421	tu autem aegrotabis pessimo languore uteri tui, donec egrediantur vitalia tua paulatim per singulos dies.	2020-04-18	Liber_Secundus_Paralipomenon
1100000422	suscitavit ergo dominus contra ioram spiritum philisthinorum, et arabum qui confines sunt aethiopibus:et ascenderunt in terram iuda, et vastaverunt eam, diripueruntque cunctam substantiam quae inventa est in domo regis, insuper et filios eius, et uxores: nec remansit ei filius, nisi ioachaz, qui minimus natu erat.	2020-04-18	Liber_Secundus_Paralipomenon
1100000423	et super haec omnia percussit eum dominus alvi languore insanabili.	2020-04-18	Liber_Secundus_Paralipomenon
1100000424	cumque diei succederet dies, et temporum spatia volverentur, duorum annorum expletus est circulus: et sic longa consumptus tabe, ita ut egereret etiam viscera sua, languore pariter, et vita caruit. 	2020-04-18	Liber_Secundus_Paralipomenon
1100000425	mortuusque est in infirmitate pessima, et non fecit ei populus secundum morem combustionis exequias, sicut fecerat maioribus eius.	2020-04-18	Liber_Secundus_Paralipomenon
1100000426	triginta duorum annorum fuit cum regnare coepisset, et octo annis regnavit in ierusalem. 	2020-04-18	Liber_Secundus_Paralipomenon
1100000427	ambulavitque non recte, et sepelierunt eum in civitate david, verumtamen non in sepulchro regum.	2020-04-18	Liber_Secundus_Paralipomenon
1100000428	caput 22	2020-04-18	Liber_Secundus_Paralipomenon
1100000429	constituerunt autem habitatores ierusalem ochoziam filium eius minimum regem pro eo: omnes enim maiores natu, qui ante eum fuerant, interfecerant latrones arabum qui irruerant in castra: regnavitque ochozias filius ioram regis iuda.	2020-04-18	Liber_Secundus_Paralipomenon
1100000430	quadraginta duorum annorum erat ochozias cum regnare coepisset, et uno anno regnavit in ierusalem: et nomen matris eius athalia filia amri.	2020-04-18	Liber_Secundus_Paralipomenon
1100000431	sed et ipse ingressus est per vias domus achab: mater enim eius impulit eum ut impie ageret.	2020-04-18	Liber_Secundus_Paralipomenon
1100000432	fecit igitur malum in conspectu domini, sicut domus achab: ipsi enim fuerunt ei consiliarii post mortem patris sui, in interitum eius:ambulavitque in consiliis eorum. 	2020-04-18	Liber_Secundus_Paralipomenon
1100000433	et perrexit cum ioram filio achab rege israel in bellum contra hazael regem syriae in ramoth galaad: vulneraveruntque syri ioram.	2020-04-18	Liber_Secundus_Paralipomenon
1100000434	qui reversus est ut curaretur in iezrahel: multas enim plagas acceperat in supradicto certamine. 	2020-04-18	Liber_Secundus_Paralipomenon
1100000435	igitur ochozias filius ioram rex iuda descendit ut inviseret ioram filium achab in iezrahel aegrotantem.	2020-04-18	Liber_Secundus_Paralipomenon
1100000436	voluntatis quippe fuit dei adversus ochoziam, ut veniret ad ioram: et cum venisset, et egrederetur cum eo adversum iehu filium namsi, quem unxit dominus ut deleret domum achab.	2020-04-18	Liber_Secundus_Paralipomenon
1100000437	cum ergo everteret iehu domum achab, invenit principes iuda, et filios fratrum ochoziae, qui ministrabant ei, et interfecit illos.	2020-04-18	Liber_Secundus_Paralipomenon
1100000438	ipsum quoque perquirens ochoziam, comprehendit latitantem in samaria: adductumque ad se, occidit: et sepelierunt eum, eo quod esset filius iosaphat, qui quaesierat dominum in toto corde suo.	2020-04-18	Liber_Secundus_Paralipomenon
1100000439	nec erat ultra spes aliqua ut de stirpe quis regnaret ochoziae:siquidem athalia mater eius, videns quod mortuus esset filius suus, surrexit, et interfecit omnem stirpem regiam domus ioram.	2020-04-18	Liber_Secundus_Paralipomenon
1100000440	porro iosabeth filia regis tulit ioas filium ochoziae, et furata est eum de medio filiorum regis, cum interficerentur: absconditque eum cum nutrice sua in cubiculo lectulorum: iosabeth autem, quae absconderat eum, erat filia regis ioram, uxor ioiadae pontificis, soror ochoziae: et idcirco athalia non interfecit eum.	2020-04-18	Liber_Secundus_Paralipomenon
1100000441	fuit ergo cum eis in domo dei absconditus sex annis, quibus regnavit athalia super terram.	2020-04-18	Liber_Secundus_Paralipomenon
1100000442	caput 23	2020-04-18	Liber_Secundus_Paralipomenon
1100000443	anno autem septimo, confortatus ioiada, assumpsit centuriones, azariam videlicet filium ieroham, et ismahel filium iohanan, azariam quoque filium obed, et maasiam filium adaiae, et elisaphat filium zechri: et iniit cum eis foedus.	2020-04-18	Liber_Secundus_Paralipomenon
1100000444	qui circumeuntes iudam, congregaverunt levitas de cunctis urbibus iuda, et principes familiarum israel, veneruntque in ierusalem.	2020-04-18	Liber_Secundus_Paralipomenon
1100000445	iniit ergo omnis multitudo pactum in domo dei cum rege, dixitque ad eos ioiada: ecce filius regis regnabit, sicut locutus est dominus super filios david.	2020-04-18	Liber_Secundus_Paralipomenon
1100000446	iste est ergo sermo quem facietis:tertia pars vestrum qui veniunt ad sabbatum, sacerdotum, et levitarum, et ianitorum erit in portis: tertia vero pars ad domum regis: et tertia ad portam quae appellatur fundamenti: omne vero reliquum vulgus sit in atriis domus domini.	2020-04-18	Liber_Secundus_Paralipomenon
1100000447	nec quispiam alius ingrediatur domum domini, nisi sacerdotes, et qui ministrant de levitis: ipsi tantummodo ingrediantur, quia sanctificati sunt: et omne reliquum vulgus observet custodias domini.	2020-04-18	Liber_Secundus_Paralipomenon
1100000448	levitae autem circumdent regem, habentes singuli arma sua (et siquis alius ingressus fuerit templum, interficiatur), sintque cum rege et intrante et egrediente.	2020-04-18	Liber_Secundus_Paralipomenon
1100000449	fecerunt ergo levitae, et universus iuda, iuxta omnia quae praeceperat ioiada pontifex: et assumpserunt singuli viros qui sub se erant, et veniebant per ordinem sabbati, cum his qui impleverant sabbatum et egressuri erant: siquidem ioiada pontifex non dimiserat abire turmas quae sibi per singulas hebdomadas succedere consueverant.	2020-04-18	Liber_Secundus_Paralipomenon
1100000450	deditque ioiada sacerdos centurionibus lanceas, clypeosque et peltas regis david, quas consecraverat in domo domini.	2020-04-18	Liber_Secundus_Paralipomenon
1100000451	constituitque omnem populum tenentium pugiones a parte templi dextra, usque ad partem templi sinistram, coram altari et templo, per circuitum regis.	2020-04-18	Liber_Secundus_Paralipomenon
1100000452	et eduxerunt filium regis, et imposuerunt ei diadema et testimonium, dederuntque in manu eius tenendam legem, et constituerunt eum regem: unxit quoque illum ioiada pontifex, et filii eius: imprecatique sunt ei, atque dixerunt: vivat rex.	2020-04-18	Liber_Secundus_Paralipomenon
1100000453	quod cum audisset athalia, vocem scilicet currentium atque laudantium regem, ingressa est ad populum in templum domini.	2020-04-18	Liber_Secundus_Paralipomenon
1100000454	cumque vidisset regem stantem super gradum in introitu, et principes, turmasque circa eum, omnemque populum terrae gaudentem, atque clangentem tubis, et diversi generis organis concinentem, vocemque laudantium, scidit vestimenta sua, et ait: insidiae, insidiae.	2020-04-18	Liber_Secundus_Paralipomenon
1100000455	egressus autem ioiada pontifex ad centuriones et principes exercitus, dixit eis: educite illam extra septa templi, et interficiatur foris gladio. 	2020-04-18	Liber_Secundus_Paralipomenon
1100000456	praecepitque sacerdos ne occideretur in domo domini,et imposuerunt cervicibus eius manus: cumque intrasset portam equorum domus regis, interfecerunt eam ibi.	2020-04-18	Liber_Secundus_Paralipomenon
1100000457	pepigit autem ioiada foedus inter se, universumque populum, et regem, ut esset populus domini.	2020-04-18	Liber_Secundus_Paralipomenon
1100000458	itaque ingressus est omnis populus domum baal, et destruxerunt eam, et altaria ac simulacra illius confregerunt: mathan quoque sacerdotem baal interfecerunt ante aras.	2020-04-18	Liber_Secundus_Paralipomenon
1100000459	constituit autem ioiada praepositos in domo domini sub manibus sacerdotum et levitarum quos distribuit david in domo domini, ut offerrent holocausta domino, sicut scriptum est in lege moysi, in gaudio et canticis, iuxta dispositionem david.	2020-04-18	Liber_Secundus_Paralipomenon
1100000460	constituit quoque ianitores in portis domus domini, ut non ingrederetur eam immundus in omni re.	2020-04-18	Liber_Secundus_Paralipomenon
1100000461	assumpsitque centuriones, et fortissimos viros, ac principes populi, et omne vulgus terrae, et fecerunt descendere regem de domo domini, et introire per medium portae superioris in domum regis, et collocaverunt eum in solio regali.	2020-04-18	Liber_Secundus_Paralipomenon
1100000462	laetatusque est omnis populus terrae, et urbs quievit: porro athalia interfecta est gladio.	2020-04-18	Liber_Secundus_Paralipomenon
1100000463	caput 24	2020-04-18	Liber_Secundus_Paralipomenon
1100000464	septem annorum erat ioas cum regnare coepisset, et quadraginta annis regnavit in ierusalem: nomen matris eius sebia de bersabee.	2020-04-18	Liber_Secundus_Paralipomenon
1100000465	fecitque quod bonum est coram domino cunctis diebus ioiadae sacerdotis.	2020-04-18	Liber_Secundus_Paralipomenon
1100000466	accepit autem ei ioiada uxores duas, e quibus genuit filios et filias.	2020-04-18	Liber_Secundus_Paralipomenon
1100000467	post quae placuit ioas ut instauraret domum domini.	2020-04-18	Liber_Secundus_Paralipomenon
1100000468	congregavitque sacerdotes et levitas, et dixit eis: egredimini ad civitates iuda, et colligite de universo israel pecuniam ad sartatecta templi dei vestri per singulos annos, festinatoque hoc facite. 	2020-04-18	Liber_Secundus_Paralipomenon
1100000469	porro levitae egere negligentius.	2020-04-18	Liber_Secundus_Paralipomenon
1100000470	vocavitque rex ioiadam principem, et dixit ei: quare tibi non fuit curae, ut cogeres levitas inferre de iuda et de ierusalem pecuniam quae constituta est a moyse servo domini, ut inferret eam omnis multitudo israel in tabernaculum testimonii?	2020-04-18	Liber_Secundus_Paralipomenon
1100000471	athalia enim impiissima, et filii eius, destruxerunt domum dei, et de universis quae sanctificata fuerant in templo domini, ornaverunt fanum baalim.	2020-04-18	Liber_Secundus_Paralipomenon
1100000472	praecepit ergo rex, et fecerunt arcam: posueruntque eam iuxta portam domus domini forinsecus.	2020-04-18	Liber_Secundus_Paralipomenon
1100000473	et praedicatum est in iuda et ierusalem ut deferrent singuli pretium domino, quod constituit moyses servus dei super omnem israel in deserto.	2020-04-18	Liber_Secundus_Paralipomenon
1100000474	laetatique sunt cuncti principes, et omnis populus, et ingressi contulerunt in arcam domini, atque miserunt ita ut impleretur.	2020-04-18	Liber_Secundus_Paralipomenon
1100000475	cumque tempus esset ut deferrent arcam coram rege per manus levitarum (videbant enim multam pecuniam), ingrediebatur scriba regis, et quem primus sacerdos constituerat, effundebantque pecuniam quae erat in arca, porro arcam reportabant ad locum suum: sicque faciebant per singulos dies. 	2020-04-18	Liber_Secundus_Paralipomenon
1100000476	et congregata est infinita pecunia,quam dederunt rex et ioiada his qui praeerant operibus domus domini: at illi conducebant ex ea caesores lapidum, et artifices operum singulorum ut instaurarent domum domini: fabros quoque ferri et aeris, ut quod cadere coeperat, fulciretur.	2020-04-18	Liber_Secundus_Paralipomenon
1100000477	egeruntque hi qui operabantur industrie, et obducebatur parietum cicatrix per manus eorum, ac suscitaverunt domum domini in statum pristinum, et firmiter eam stare fecerunt.	2020-04-18	Liber_Secundus_Paralipomenon
1100000478	cumque complessent omnia opera, detulerunt coram rege et ioiada reliquam partem pecuniae: de qua facta sunt vasa templi in ministerium, et ad holocausta, phialae quoque, et cetera vasa aurea et argentea: offerebantur holocausta in domo domini iugiter cunctis diebus ioiadae.	2020-04-18	Liber_Secundus_Paralipomenon
1100000479	senuit autem ioiada plenus dierum, et mortuus est cum esset centum triginta annorum:sepelieruntque eum in civitate david cum regibus, eo quod fecisset bonum cum israel, et cum domo eius.	2020-04-18	Liber_Secundus_Paralipomenon
1100000480	postquam autem obiit ioiada, ingressi sunt principes iuda, et adoraverunt regem: qui delinitus obsequiis eorum, acquievit eis.	2020-04-18	Liber_Secundus_Paralipomenon
1100000481	et dereliquerunt templum domini dei patrum suorum, servieruntque lucis et sculptilibus: et facta est ira contra iudam et ierusalem propter hoc peccatum.	2020-04-18	Liber_Secundus_Paralipomenon
1100000482	mittebatque eis prophetas ut reverterentur ad dominum, quos protestantes illi audire nolebant.	2020-04-18	Liber_Secundus_Paralipomenon
1100000483	spiritus itaque dei induit zachariam filium ioiadae sacerdotem, et stetit in conspectu populi, et dixit eis: haec dicit dominus deus: quare transgredimini praeceptum domini, quod vobis non proderit, et dereliquistis dominum ut derelinqueret vos?	2020-04-18	Liber_Secundus_Paralipomenon
1100000484	qui congregati adversus eum, miserunt lapides iuxta regis imperium in atrio domus domini.	2020-04-18	Liber_Secundus_Paralipomenon
1100000485	et non est recordatus ioas rex misericordiae quam fecerat ioiada pater illius secum, sed interfecit filium eius. 	2020-04-18	Liber_Secundus_Paralipomenon
1100000486	qui cum moreretur, ait: videat dominus, et requirat.	2020-04-18	Liber_Secundus_Paralipomenon
1100000487	cumque evolutus esset annus, ascendit contra eum exercitus syriae: venitque in iudam et ierusalem, et interfecit cunctos principes populi, atque universam praedam miserunt regi in damascum.	2020-04-18	Liber_Secundus_Paralipomenon
1100000488	et certe cum permodicus venisset numerus syrorum, tradidit dominus in manibus eorum infinitam multitudinem, eo quod dereliquissent dominum deum patrum suorum: in ioas quoque ignominiosa exercuere iudicia.	2020-04-18	Liber_Secundus_Paralipomenon
1100000489	et abeuntes dimiserunt eum in languoribus magnis: surrexerunt autem contra eum servi sui in ultionem sanguinis filii ioiadae sacerdotis, et occiderunt eum in lectulo suo, et mortuus est: sepelieruntque eum in civitate david, sed non in sepulchris regum.	2020-04-18	Liber_Secundus_Paralipomenon
1100000490	insidiati vero sunt ei zabad filius semaath ammanitidis, et iozabad filius semmarith moabitidis.	2020-04-18	Liber_Secundus_Paralipomenon
1100000491	porro filii eius, ac summa pecuniae quae adunata fuerat sub eo, et instauratio domus dei, scripta sunt diligentius in libro regum: regnavit autem amasias filius eius pro eo.	2020-04-18	Liber_Secundus_Paralipomenon
1100000492	caput 25	2020-04-18	Liber_Secundus_Paralipomenon
1100000493	viginti quinque annorum erat amasias cum regnare coepisset, et viginti novem annis regnavit in ierusalem: nomen matris eius ioadan de ierusalem.	2020-04-18	Liber_Secundus_Paralipomenon
1100000494	fecitque bonum in conspectu domini, verumtamen non in corde perfecto.	2020-04-18	Liber_Secundus_Paralipomenon
1100000495	cumque roboratum sibi videret imperium, iugulavit servos qui occiderant regem patrem suum,sed filios eorum non interfecit, sicut scriptum est in libro legis moysi, ubi praecepit dominus, dicens: non occidentur patres pro filiis, neque filii pro patribus suis, sed unusquisque in suo peccato morietur.	2020-04-18	Liber_Secundus_Paralipomenon
1100000496	congregavit igitur amasias iudam, et constituit eos per familias, tribunosque et centuriones in universo iuda et beniamin: et recensuit a viginti annis supra, invenitque trecenta millia iuvenum qui egrederentur ad pugnam, et tenerent hastam et clypeum:mercede quoque conduxit de israel centum millia robustorum, centum talentis argenti.	2020-04-18	Liber_Secundus_Paralipomenon
1100000497	venit autem homo dei ad illum, et ait: o rex, ne egrediatur tecum exercitus israel: non est enim dominus cum israel, et cunctis filiis ephraim:quod si putas in robore exercitus bella consistere, superari te faciet deus ab hostibus: dei quippe est et adiuvare, et in fugam convertere.	2020-04-18	Liber_Secundus_Paralipomenon
1100000498	dixitque amasias ad hominem dei: quid ergo fiet de centum talentis, quae dedi militibus israel? 	2020-04-18	Liber_Secundus_Paralipomenon
1100000499	et respondit ei homo dei: habet dominus unde tibi dare possit multo his plura.	2020-04-18	Liber_Secundus_Paralipomenon
1100000500	separavit itaque amasias exercitum qui venerat ad eum ex ephraim, ut reverteretur in locum suum: at illi contra iudam vehementer irati, reversi sunt in regionem suam.	2020-04-18	Liber_Secundus_Paralipomenon
1100000501	porro amasias confidenter eduxit populum suum, et abiit in vallem salinarum, percussitque filios seir decem millia:et alia decem millia virorum ceperunt filii iuda, et adduxerunt ad praeruptum cuiusdam petrae, praecipitaveruntque eos de summo in praeceps: qui universi crepuerunt.	2020-04-18	Liber_Secundus_Paralipomenon
1100000502	at ille exercitus quem remiserat amasias ne secum iret ad praelium, diffusus est in civitatibus iuda, a samaria usque ad bethoron, et interfectis tribus millibus, diripuit praedam magnam.	2020-04-18	Liber_Secundus_Paralipomenon
1100000503	amasias vero post caedem idumaeorum, et allatos deos filiorum seir, statuit illos in deos sibi, et adorabat eos, et illis adolebat incensum.	2020-04-18	Liber_Secundus_Paralipomenon
1100000504	quam ob rem iratus dominus contra amasiam misit ad illum prophetam, qui diceret ei: cur adorasti deos qui non liberaverunt populum suum de manu tua?	2020-04-18	Liber_Secundus_Paralipomenon
1100000505	cumque haec ille loqueretur, respondit ei: num consiliarius regis es? 	2020-04-18	Liber_Secundus_Paralipomenon
1100000506	quiesce, ne interficiam te. 	2020-04-18	Liber_Secundus_Paralipomenon
1100000507	discedensque propheta: scio, inquit, quod cogitaverit deus occidere te quia fecisti hoc malum, et insuper non acquievisti consilio meo.	2020-04-18	Liber_Secundus_Paralipomenon
1100000508	igitur amasias rex iuda inito pessimo consilio, misit ad ioas filium ioachaz filii iehu regem israel, dicens: veni, videamus nos mutuo.	2020-04-18	Liber_Secundus_Paralipomenon
1100000509	at ille remisit nuntios, dicens: carduus qui est in libano misit ad cedrum libani, dicens: da filiam tuam filio meo uxorem: et ecce bestiae quae erant in silva libani, transierunt, et conculcaverunt carduum.	2020-04-18	Liber_Secundus_Paralipomenon
1100000510	dixisti: percussi edom, et idcirco erigitur cor tuum in superbiam: sede in domo tua: cur malum adversum te provocas, ut cadas et tu, et iuda tecum?	2020-04-18	Liber_Secundus_Paralipomenon
1100000511	noluit audire amasias, eo quod domini esset voluntas ut traderetur in manus hostium propter deos edom.	2020-04-18	Liber_Secundus_Paralipomenon
1100000512	ascendit igitur ioas rex israel, et mutuos sibi praebuere conspectus: amasias autem rex iuda erat in bethsames iuda:corruitque iuda coram israel, et fugit in tabernacula sua.	2020-04-18	Liber_Secundus_Paralipomenon
1100000513	porro amasiam regem iuda, filium ioas filii ioachaz, cepit ioas rex israel in bethsames, et adduxit in ierusalem: destruxitque murum eius a porta ephraim usque ad portam anguli quadringentis cubitis.	2020-04-18	Liber_Secundus_Paralipomenon
1100000514	omne quoque aurum et argentum, et universa vasa quae repererat in domo dei, et apud obededom in thesauris etiam domus regiae, necnon et filios obsidum, reduxit in samariam.	2020-04-18	Liber_Secundus_Paralipomenon
1100000515	vixit autem amasias filius ioas rex iuda, postquam mortuus est ioas filius ioachaz rex israel, quindecim annis.	2020-04-18	Liber_Secundus_Paralipomenon
1100000516	reliqua autem sermonum amasiae priorum et novissimorum scripta sunt in libro regum iuda et israel.	2020-04-18	Liber_Secundus_Paralipomenon
1100000517	qui postquam recessit a domino, tetenderunt ei insidias in ierusalem. 	2020-04-18	Liber_Secundus_Paralipomenon
1100000518	cumque fugisset in lachis, miserunt, et interfecerunt eum ibi.	2020-04-18	Liber_Secundus_Paralipomenon
1100000519	reportantesque super equos, sepelierunt eum cum patribus suis in civitate david.	2020-04-18	Liber_Secundus_Paralipomenon
1100000520	caput 26	2020-04-18	Liber_Secundus_Paralipomenon
1100000521	omnis autem populus iuda filium eius oziam, annorum sedecim, constituit regem pro amasia patre suo.	2020-04-18	Liber_Secundus_Paralipomenon
1100000522	ipse aedificavit ailath, et restituit eam ditioni iuda, postquam dormivit rex cum patribus suis.	2020-04-18	Liber_Secundus_Paralipomenon
1100000523	sedecim annorum erat ozias cum regnare coepisset, et quinquaginta duobus annis regnavit in ierusalem: nomen matris eius iechelia de ierusalem.	2020-04-18	Liber_Secundus_Paralipomenon
1100000524	fecitque quod erat rectum in oculis domini, iuxta omnia quae fecerat amasias pater eius.	2020-04-18	Liber_Secundus_Paralipomenon
1100000525	et exquisivit dominum in diebus zachariae intelligentis et videntis deum: cumque requireret dominum, direxit eum in omnibus.	2020-04-18	Liber_Secundus_Paralipomenon
1100000526	denique egressus est, et pugnavit contra philisthiim, et destruxit murum geth, et murum iabniae, murumque azoti: aedificavit quoque oppida in azoto et in philisthiim.	2020-04-18	Liber_Secundus_Paralipomenon
1100000527	et adiuvit eum deus contra philisthiim, et contra arabes qui habitabant in gurbaal, et contra ammonitas.	2020-04-18	Liber_Secundus_Paralipomenon
1100000528	appendebantque ammonitae munera oziae: et divulgatum est nomen eius usque ad introitum aegypti propter crebras victorias.	2020-04-18	Liber_Secundus_Paralipomenon
1100000529	aedificavitque ozias turres in ierusalem super portam anguli, et super portam vallis, et reliquas in eodem muri latere, firmavitque eas.	2020-04-18	Liber_Secundus_Paralipomenon
1100000530	exstruxit etiam turres in solitudine, et effodit cisternas plurimas, eo quod haberet multa pecora tam in campestribus quam in eremi vastitate: vineas quoque habuit et vinitores, in montibus et in carmelo: erat quippe homo agriculturae deditus.	2020-04-18	Liber_Secundus_Paralipomenon
1100000531	fuit autem exercitus bellatorum eius, qui procedebant ad praelia sub manu iehiel scribae, maasiaeque doctoris, et sub manu hananiae, qui erat de ducibus regis.	2020-04-18	Liber_Secundus_Paralipomenon
1100000532	omnisque numerus principum per familias, virorum fortium duorum millium sexcentorum.	2020-04-18	Liber_Secundus_Paralipomenon
1100000533	et sub eis universus exercitus trecentorum et septem millium quingentorum, qui erant apti ad bella, et pro rege contra adversarios dimicabant.	2020-04-18	Liber_Secundus_Paralipomenon
1100000534	praeparavit quoque eis ozias, id est, cuncto exercitui, clypeos, et hastas, et galeas, et loricas, arcusque et fundas ad iaciendos lapides.	2020-04-18	Liber_Secundus_Paralipomenon
1100000535	et fecit in ierusalem diversi generis machinas, quas in turribus collocavit et in angulis murorum, ut mitterent sagittas, et saxa grandia: egressumque est nomen eius procul, eo quod auxiliaretur ei dominus, et corroborasset illum.	2020-04-18	Liber_Secundus_Paralipomenon
1100000536	sed cum roboratus esset, elevatum est cor eius in interitum suum, et neglexit dominum deum suum: ingressusque templum domini, adolere voluit incensum super altare thymiamatis.	2020-04-18	Liber_Secundus_Paralipomenon
1100000537	statimque ingressus post eum azarias sacerdos, et cum eo sacerdotes domini octoginta, viri fortissimi,restiterunt regi, atque dixerunt: non est tui officii, ozia, ut adoleas incensum domino, sed sacerdotum, hoc est, filiorum aaron, qui consecrati sunt ad huiuscemodi ministerium: egredere de sanctuario, ne contempseris: quia non reputabitur tibi in gloriam hoc a domino deo.	2020-04-18	Liber_Secundus_Paralipomenon
1100000538	iratusque ozias, tenens in manu thuribulum ut adoleret incensum, minabatur sacerdotibus. 	2020-04-18	Liber_Secundus_Paralipomenon
1100000539	statimque orta est lepra in fronte eius coram sacerdotibus, in domo domini super altare thymiamatis.	2020-04-18	Liber_Secundus_Paralipomenon
1100000540	cumque respexisset eum azarias pontifex, et omnes reliqui sacerdotes, viderunt lepram in fronte eius, et festinato expulerunt eum. 	2020-04-18	Liber_Secundus_Paralipomenon
1100000541	sed et ipse perterritus, acceleravit egredi, eo quod sensisset illico plagam domini.	2020-04-18	Liber_Secundus_Paralipomenon
1100000542	fuit igitur ozias rex leprosus usque ad diem mortis suae, et habitavit in domo separata plenus lepra, ob quam eiectus fuerat de domo domini. 	2020-04-18	Liber_Secundus_Paralipomenon
1100000543	porro ioatham filius eius rexit domum regis, et iudicabat populum terrae.	2020-04-18	Liber_Secundus_Paralipomenon
1100000544	reliqua autem sermonum oziae priorum et novissimorum scripsit isaias filius amos propheta.	2020-04-18	Liber_Secundus_Paralipomenon
1100000545	dormivitque ozias cum patribus suis, et sepelierunt eum in agro regalium sepulchrorum, eo quod esset leprosus: regnavitque ioatham filius eius pro eo.	2020-04-18	Liber_Secundus_Paralipomenon
1100000546	caput 27	2020-04-18	Liber_Secundus_Paralipomenon
1100000547	viginti quinque annorum erat ioatham cum regnare coepisset, et sedecim annis regnavit in ierusalem: nomen matris eius ierusa filia sadoc.	2020-04-18	Liber_Secundus_Paralipomenon
1100000548	fecitque quod rectum erat coram domino, iuxta omnia quae fecerat ozias pater suus, excepto quod non est ingressus templum domini: et adhuc populus delinquebat.	2020-04-18	Liber_Secundus_Paralipomenon
1100000549	ipse aedificavit portam domus domini excelsam, et in muro ophel multa construxit.	2020-04-18	Liber_Secundus_Paralipomenon
1100000550	urbes quoque aedificavit in montibus iuda, et in saltibus castella et turres.	2020-04-18	Liber_Secundus_Paralipomenon
1100000551	ipse pugnavit contra regem filiorum ammon, et vicit eos, dederuntque ei filii ammon in tempore illo centum talenta argenti, et decem millia coros tritici, ac totidem coros hordei: haec ei praebuerunt filii ammon in anno secundo et tertio.	2020-04-18	Liber_Secundus_Paralipomenon
1100000552	corroboratusque est ioatham, eo quod direxisset vias suas coram domino deo suo.	2020-04-18	Liber_Secundus_Paralipomenon
1100000553	reliqua autem sermonum ioatham, et omnes pugnae eius et opera, scripta sunt in libro regum israel et iuda.	2020-04-18	Liber_Secundus_Paralipomenon
1100000554	viginti quinque annorum erat cum regnare coepisset, et sedecim annis regnavit in ierusalem.	2020-04-18	Liber_Secundus_Paralipomenon
1100000555	dormivitque ioatham cum patribus suis, et sepelierunt eum in civitate david: et regnavit achaz filius eius pro eo.	2020-04-18	Liber_Secundus_Paralipomenon
1100000556	caput 28	2020-04-18	Liber_Secundus_Paralipomenon
1100000557	viginti annorum erat achaz cum regnare coepisset, et sedecim annis regnavit in ierusalem. 	2020-04-18	Liber_Secundus_Paralipomenon
1100000558	non fecit rectum in conspectu domini sicut david pater eius,sed ambulavit in viis regum israel, insuper et statuas fudit baalim.	2020-04-18	Liber_Secundus_Paralipomenon
1100000559	ipse est qui adolevit incensum in valle benennom, et lustravit filios suos in igne iuxta ritum gentium quas interfecit dominus in adventu filiorum israel.	2020-04-18	Liber_Secundus_Paralipomenon
1100000560	sacrificabat quoque, et thymiama succendebat in excelsis, et in collibus, et sub omni ligno frondoso.	2020-04-18	Liber_Secundus_Paralipomenon
1100000561	tradiditque eum dominus deus eius in manu regis syriae, qui percussit eum, magnamque praedam cepit de eius imperio, et adduxit in damascum: manibus quoque regis israel traditus est, et percussus plaga grandi.	2020-04-18	Liber_Secundus_Paralipomenon
1100000562	occiditque phacee filius romeliae, de iuda centum viginti millia in die uno, omnes viros bellatores: eo quod reliquissent dominum deum patrum suorum.	2020-04-18	Liber_Secundus_Paralipomenon
1100000563	eodem tempore occidit zechri, vir potens ex ephraim, maasiam filium regis, et ezricam ducem domus eius, elcanam quoque secundum a rege.	2020-04-18	Liber_Secundus_Paralipomenon
1100000564	ceperuntque filii israel de fratribus suis ducenta millia mulierum, puerorum, et puellarum, et infinitam praedam: pertuleruntque eam in samariam.	2020-04-18	Liber_Secundus_Paralipomenon
1100000565	ea tempestate erat ibi propheta domini, nomine oded: qui egressus obviam exercitui venienti in samariam, dixit eis: ecce iratus dominus deus patrum vestrorum contra iuda, tradidit eos in manibus vestris, et occidistis eos atrociter, ita ut ad caelum pertingeret vestra crudelitas.	2020-04-18	Liber_Secundus_Paralipomenon
1100000566	insuper filios iuda et ierusalem vultis vobis subiicere in servos et ancillas: quod nequaquam facto opus est: peccastis enim super hoc domino deo vestro.	2020-04-18	Liber_Secundus_Paralipomenon
1100000567	sed audite consilium meum, et reducite captivos quos adduxistis de fratribus vestris, quia magnus furor domini imminet vobis.	2020-04-18	Liber_Secundus_Paralipomenon
1100000568	steterunt itaque viri de principibus filiorum ephraim, azarias filius iohanan, barachias filius mosollamoth, ezechias filius sellum, et amasa filius adali, contra eos qui veniebant de praelio,et dixerunt eis: non introducetis huc captivos, ne peccemus domino. 	2020-04-18	Liber_Secundus_Paralipomenon
1100000569	quare vultis adiicere super peccata nostra, et vetera cumulare delicta? 	2020-04-18	Liber_Secundus_Paralipomenon
1100000570	grande quippe peccatum est, et ira furoris domini imminet super israel.	2020-04-18	Liber_Secundus_Paralipomenon
1100000571	dimiseruntque viri bellatores praedam, et universa quae ceperant, coram principibus, et omni multitudine.	2020-04-18	Liber_Secundus_Paralipomenon
1100000572	steteruntque viri quos supra memoravimus, et apprehendentes captivos, omnesque qui nudi erant, vestierunt de spoliis: cumque vestissent eos, et calceassent, et refecissent cibo ac potu, unxissentque propter laborem, et adhibuissent eis curam: quicumque ambulare non poterant, et erant imbecillo corpore, imposuerunt eos iumentis, et adduxerunt iericho civitatem palmarum ad fratres eorum, ipsique reversi sunt in samariam.	2020-04-18	Liber_Secundus_Paralipomenon
1100000573	tempore illo misit rex achaz ad regem assyriorum, postulans auxilium.	2020-04-18	Liber_Secundus_Paralipomenon
1100000574	veneruntque idumaei, et percusserunt multos ex iuda, et ceperunt praedam magnam.	2020-04-18	Liber_Secundus_Paralipomenon
1100000575	philisthiim quoque diffusi sunt per urbes campestres, et ad meridiem iuda: ceperuntque bethsames, et aialon, et gaderoth, socho quoque, et thamnan, et gamzo, cum viculis suis, et habitaverunt in eis.	2020-04-18	Liber_Secundus_Paralipomenon
1100000576	humiliaverat enim dominus iudam propter achaz regem iuda, eo quod nudasset eum auxilio, et contemptui habuisset dominum.	2020-04-18	Liber_Secundus_Paralipomenon
1100000577	adduxitque contra eum thelgathphalnasar regem assyriorum, qui et afflixit eum, et nullo resistente vastavit.	2020-04-18	Liber_Secundus_Paralipomenon
1100000578	igitur achaz, spoliata domo domini, et domo regum ac principum, dedit regi assyriorum munera, et tamen nihil ei profuit.	2020-04-18	Liber_Secundus_Paralipomenon
1100000579	insuper et tempore angustiae suae auxit contemptum in dominum, ipse per se rex achaz,immolavit diis damasci victimas percussoribus suis, et dixit: dii regum syriae auxiliantur eis, quos ego placabo hostiis, et aderunt mihi: cum e contrario ipsi fuerint ruinae ei, et universo israel.	2020-04-18	Liber_Secundus_Paralipomenon
1100000580	direptis itaque achaz omnibus vasis domus dei, atque confractis, clausit ianuas templi dei, et fecit sibi altaria in universis angulis ierusalem.	2020-04-18	Liber_Secundus_Paralipomenon
1100000581	in omnibus quoque urbibus iuda exstruxit aras ad cremandum thus, atque ad iracundiam provocavit dominum deum patrum suorum.	2020-04-18	Liber_Secundus_Paralipomenon
1100000582	reliqua autem sermonum eius, et omnium operum suorum priorum et novissimorum, scripta sunt in libro regum iuda et israel.	2020-04-18	Liber_Secundus_Paralipomenon
1100000583	dormivitque achaz cum patribus suis, et sepelierunt eum in civitate ierusalem: neque enim receperunt eum in sepulchra regum israel. 	2020-04-18	Liber_Secundus_Paralipomenon
1100000584	regnavitque ezechias filius eius pro eo.	2020-04-18	Liber_Secundus_Paralipomenon
1100000585	caput 29	2020-04-18	Liber_Secundus_Paralipomenon
1100000586	igitur ezechias regnare coepit, cum viginti quinque esset annorum, et viginti novem annis regnavit in ierusalem: nomen matris eius abia filia zachariae.	2020-04-18	Liber_Secundus_Paralipomenon
1100000587	fecitque quod erat placitum in conspectu domini, iuxta omnia quae fecerat david pater eius.	2020-04-18	Liber_Secundus_Paralipomenon
1100000588	ipse, anno et mense primo regni sui, aperuit valvas domus domini, et instauravit eas.	2020-04-18	Liber_Secundus_Paralipomenon
1100000589	adduxitque sacerdotes atque levitas, et congregavit eos in plateam orientalem.	2020-04-18	Liber_Secundus_Paralipomenon
1100000590	dixitque ad eos: audite me, levitae, et sanctificamini: mundate domum domini dei patrum vestrorum, et auferte omnem immunditiam de sanctuario.	2020-04-18	Liber_Secundus_Paralipomenon
1100000591	peccaverunt patres nostri, et fecerunt malum in conspectu domini dei nostri, derelinquentes eum: averterunt facies suas a tabernaculo domini, et praebuerunt dorsum.	2020-04-18	Liber_Secundus_Paralipomenon
1100000592	clauserunt ostia quae erant in porticu, et extinxerunt lucernas, incensumque non adoleverunt, et holocausta non obtulerunt in sanctuario deo israel.	2020-04-18	Liber_Secundus_Paralipomenon
1100000593	concitatus est itaque furor domini super iudam et ierusalem, tradiditque eos in commotionem, et in interitum, et in sibilum, sicut ipsi cernitis oculis vestris.	2020-04-18	Liber_Secundus_Paralipomenon
1100000594	en corruerunt patres nostri gladiis: filii nostri, et filiae nostrae, et coniuges captivae ductae sunt propter hoc scelus.	2020-04-18	Liber_Secundus_Paralipomenon
1100000595	nunc ergo placet mihi ut ineamus foedus cum domino deo israel, et avertet a nobis furorem irae suae.	2020-04-18	Liber_Secundus_Paralipomenon
1100000596	filii mei, nolite negligere: vos elegit dominus ut stetis coram eo, et ministretis illi, colatisque eum, et cremetis ei incensum.	2020-04-18	Liber_Secundus_Paralipomenon
1100000597	surrexerunt ergo levitae: mahath filius amasai, et ioel filius azariae de filiis caath: porro de filiis merari, cis filius abdi, et azarias filius ialaleel. 	2020-04-18	Liber_Secundus_Paralipomenon
1100000598	de filiis autem gersom, ioah filius zemma, et eden filius ioah.	2020-04-18	Liber_Secundus_Paralipomenon
1100000599	at vero de filiis elisaphan, samri, et iahiel. 	2020-04-18	Liber_Secundus_Paralipomenon
1100000600	de filiis quoque asaph, zacharias, et mathanias:necnon de filiis heman, iahiel, et semei: sed et de filiis idithun, semeias, et oziel.	2020-04-18	Liber_Secundus_Paralipomenon
1100000601	congregaveruntque fratres suos, et sanctificati sunt, et ingressi sunt iuxta mandatum regis et imperium domini, ut expiarent domum dei.	2020-04-18	Liber_Secundus_Paralipomenon
1100000602	sacerdotes quoque ingressi templum domini ut sanctificarent illud, extulerunt omnem immunditiam quam intro repererant in vestibulo domus domini: quam tulerunt levitae, et asportaverunt ad torrentem cedron foras.	2020-04-18	Liber_Secundus_Paralipomenon
1100000603	coeperunt autem prima die mensis primi mundare, et in die octavo eiusdem mensis ingressi sunt porticum templi domini, expiaveruntque templum diebus octo, et in die sextadecima mensis eiusdem, quod coeperant, impleverunt.	2020-04-18	Liber_Secundus_Paralipomenon
1100000604	ingressi quoque sunt ad ezechiam regem, et dixerunt ei: sanctificavimus omnem domum domini, et altare holocausti, vasaque eius, necnon et mensam propositionis cum omnibus vasis suis,cunctamque templi supellectilem, quam polluerat rex achaz in regno suo, postquam praevaricatus est: et ecce exposita sunt omnia coram altare domini.	2020-04-18	Liber_Secundus_Paralipomenon
1100000605	consurgensque diluculo ezechias rex, adunavit omnes principes civitatis, et ascendit in domum domini:obtuleruntque simul tauros septem, et arietes septem, agnos septem, et hircos septem pro peccato, pro regno, pro sanctuario, pro iuda: dixitque sacerdotibus filiis aaron, ut offerrent super altare domini.	2020-04-18	Liber_Secundus_Paralipomenon
1100000606	mactaverunt igitur tauros, et susceperunt sanguinem sacerdotes, et fuderunt illum super altare: mactaverunt etiam arietes, et illorum sanguinem super altare fuderunt, immolaveruntque agnos, et fuderunt super altare sanguinem.	2020-04-18	Liber_Secundus_Paralipomenon
1100000607	applicuerunt hircos pro peccato coram rege, et universa multitudine, imposueruntque manus suas super eos:et immolaverunt illos sacerdotes, et asperserunt sanguinem eorum coram altare pro piaculo universi israelis: pro omni quippe israel praeceperat rex ut holocaustum fieret, et pro peccato.	2020-04-18	Liber_Secundus_Paralipomenon
1100000608	constituit quoque levitas in domo domini cum cymbalis, et psalteriis, et citharis secundum dispositionem david regis, et gad videntis, et nathan prophetae: siquidem domini praeceptum fuit per manum prophetarum eius.	2020-04-18	Liber_Secundus_Paralipomenon
1100000609	steteruntque levitae tenentes organa david, et sacerdotes tubas.	2020-04-18	Liber_Secundus_Paralipomenon
1100000610	et iussit ezechias ut offerrent holocausta super altare: cumque offerrentur holocausta, coeperunt laudes canere domino, et clangere tubis, atque in diversis organis quae david rex israel praeparaverat, concrepare.	2020-04-18	Liber_Secundus_Paralipomenon
1100000611	omni autem turba adorante, cantores, et ii qui tenebant tubas, erant in officio suo donec compleretur holocaustum.	2020-04-18	Liber_Secundus_Paralipomenon
1100000612	cumque finita esset oblatio, incurvatus est rex, et omnes qui erant cum eo, et adoraverunt.	2020-04-18	Liber_Secundus_Paralipomenon
1100000613	praecepitque ezechias et principes levitis, ut laudarent dominum sermonibus david, et asaph videntis: qui laudaverunt eum magna laetitia, et incurvato genu adoraverunt.	2020-04-18	Liber_Secundus_Paralipomenon
1100000614	ezechias autem etiam haec addidit: implestis manus vestras domino: accedite, et offerte victimas et laudes in domo domini. 	2020-04-18	Liber_Secundus_Paralipomenon
1100000615	obtulit ergo universa multitudo hostias, et laudes, et holocausta, mente devota.	2020-04-18	Liber_Secundus_Paralipomenon
1100000616	porro numerus holocaustorum quae obtulit multitudo, hic fuit: tauros septuaginta, arietes centum, agnos ducentos.	2020-04-18	Liber_Secundus_Paralipomenon
1100000617	sanctificaveruntque domino boves sexcentos, et oves tria millia.	2020-04-18	Liber_Secundus_Paralipomenon
1100000618	sacerdotes vero pauci erant, nec poterant sufficere ut pelles holocaustorum detraherent: unde et levitae fratres eorum adiuverunt eos, donec impleretur opus, et sanctificarentur antistites: levitae quippe faciliori ritu sanctificantur quam sacerdotes.	2020-04-18	Liber_Secundus_Paralipomenon
1100000619	fuerunt ergo holocausta plurima, adipes pacificorum, et libamina holocaustorum: et completus est cultus domus domini.	2020-04-18	Liber_Secundus_Paralipomenon
1100000620	laetatusque est ezechias et omnis populus, eo quod ministerium domini esset expletum: de repente quippe hoc fieri placuerat.	2020-04-18	Liber_Secundus_Paralipomenon
1100000621	caput 30	2020-04-18	Liber_Secundus_Paralipomenon
1100000622	misit quoque ezechias ad omnem israel et iudam: scripsitque epistolas ad ephraim et manassen ut venirent ad domum domini in ierusalem, et facerent phase domino deo israel.	2020-04-18	Liber_Secundus_Paralipomenon
1100000623	inito ergo consilio regis et principum, et universi coetus ierusalem, decreverunt ut facerent phase mense secundo.	2020-04-18	Liber_Secundus_Paralipomenon
1100000624	non enim potuerant facere in tempore suo, quia sacerdotes qui possent sufficere, sanctificati non fuerant, et populus nondum congregatus fuerat in ierusalem.	2020-04-18	Liber_Secundus_Paralipomenon
1100000625	placuitque sermo regi, et omni multitudini.	2020-04-18	Liber_Secundus_Paralipomenon
1100000626	et decreverunt ut mitterent nuntios in universum israel, de bersabee usque dan, ut venirent, et facerent phase domino deo israel in ierusalem: multi enim non fecerant sicut lege praescriptum est.	2020-04-18	Liber_Secundus_Paralipomenon
1100000627	perrexeruntque cursores cum epistolis ex regis imperio, et principum eius, in universum israel et iudam, iuxta id quod rex iusserat, praedicantes: filii israel, revertimini ad dominum deum abraham, et isaac, et israel: et revertetur ad reliquias quae effugerunt manum regis assyriorum.	2020-04-18	Liber_Secundus_Paralipomenon
1100000628	nolite fieri sicut patres vestri et fratres, qui recesserunt a domino deo patrum suorum, qui tradidit eos in interitum, ut ipsi cernitis.	2020-04-18	Liber_Secundus_Paralipomenon
1100000629	nolite indurare cervices vestras, sicut patres vestri: tradite manus domino, et venite ad sanctuarium eius quod sanctificavit in aeternum: servite domino deo patrum vestrorum, et avertetur a vobis ira furoris eius.	2020-04-18	Liber_Secundus_Paralipomenon
1100000630	si enim vos reversi fueritis ad dominum, fratres vestri et filii habebunt misericordiam coram dominis suis, qui illos duxerunt captivos, et revertentur in terram hanc: pius enim et clemens est dominus deus vester, et non avertet faciem suam a vobis, si reversi fueritis ad eum.	2020-04-18	Liber_Secundus_Paralipomenon
1100000631	igitur cursores pergebant velociter de civitate in civitatem per terram ephraim et manasse usque ad zabulon, illis irridentibus et subsannantibus eos.	2020-04-18	Liber_Secundus_Paralipomenon
1100000632	attamen quidam viri ex aser, et manasse, et zabulon acquiescentes consilio, venerunt ierusalem.	2020-04-18	Liber_Secundus_Paralipomenon
1100000633	in iuda vero facta est manus domini ut daret eis cor unum, ut facerent iuxta praeceptum regis et principum verbum domini.	2020-04-18	Liber_Secundus_Paralipomenon
1100000634	congregatique sunt in ierusalem populi multi ut facerent solemnitatem azymorum, in mense secundo:et surgentes destruxerunt altaria quae erant in ierusalem, atque universa in quibus idolis adolebatur incensum, subvertentes, proiecerunt in torrentem cedron.	2020-04-18	Liber_Secundus_Paralipomenon
1100000635	immolaverunt autem phase quartadecima die mensis secundi. 	2020-04-18	Liber_Secundus_Paralipomenon
1100000636	sacerdotes quoque atque levitae tandem sanctificati, obtulerunt holocausta in domo domini:steteruntque in ordine suo iuxta dispositionem et legem moysi hominis dei: sacerdotes vero suscipiebant effundendum sanguinem de manibus levitarum,eo quod multa turba sanctificata non esset: et idcirco immolarent levitae phase his qui non occurrerant sanctificari domino.	2020-04-18	Liber_Secundus_Paralipomenon
1100000637	magna etiam pars populi de ephraim, et manasse, et issachar, et zabulon, quae sanctificata non fuerat, comedit phase non iuxta quod scriptum est: et oravit pro eis ezechias, dicens: dominus bonus propitiabiturcunctis, qui in toto corde requirunt dominum deum patrum suorum: et non imputabit eis quod minus sanctificati sunt.	2020-04-18	Liber_Secundus_Paralipomenon
1100000638	quem exaudivit dominus, et placatus est populo.	2020-04-18	Liber_Secundus_Paralipomenon
1100000639	feceruntque filii israel, qui inventi sunt in ierusalem, solemnitatem azymorum septem diebus in laetitia magna, laudantes dominum per singulos dies: levitae quoque et sacerdotes per organa quae suo officio congruebant.	2020-04-18	Liber_Secundus_Paralipomenon
1100000640	et locutus est ezechias ad cor omnium levitarum qui habebant intelligentiam bonam super domino: et comederunt septem diebus solemnitatis, immolantes victimas pacificorum, et laudantes dominum deum patrum suorum.	2020-04-18	Liber_Secundus_Paralipomenon
1100000641	placuitque universae multitudini ut celebrarent etiam alios dies septem: quod et fecerunt cum ingenti gaudio.	2020-04-18	Liber_Secundus_Paralipomenon
1100000642	ezechias enim rex iuda praebuerat multitudini mille tauros, et septem millia ovium: principes vero dederant populo tauros mille, et oves decem millia: sanctificata est ergo sacerdotum plurima multitudo.	2020-04-18	Liber_Secundus_Paralipomenon
1100000643	et hilaritate perfusa omnis turba iuda, tam sacerdotum et levitarum, quam universae frequentiae quae venerat ex israel: proselytorum quoque de terra israel, et habitantium in iuda.	2020-04-18	Liber_Secundus_Paralipomenon
1100000644	factaque est grandis celebritas in ierusalem, qualis a diebus salomonis filii david regis israel in ea urbe non fuerat.	2020-04-18	Liber_Secundus_Paralipomenon
1100000645	surrexerunt autem sacerdotes atque levitae benedicentes populo: et exaudita est vox eorum, pervenitque oratio in habitaculum sanctum caeli.	2020-04-18	Liber_Secundus_Paralipomenon
1100000646	caput 31	2020-04-18	Liber_Secundus_Paralipomenon
1100000647	cumque haec fuissent rite celebrata, egressus est omnis israel qui inventus fuerat in urbibus iuda, et fregerunt simulacra, succideruntque lucos, demoliti sunt excelsa, et altaria destruxerunt, non solum de universo iuda et beniamin, sed et de ephraim quoque et manasse, donec penitus everterent: reversique sunt omnes filii israel in possessiones et civitates suas.	2020-04-18	Liber_Secundus_Paralipomenon
1100000648	ezechias autem constituit turmas sacerdotales et leviticas per divisiones suas, unumquemque in officio proprio, tam sacerdotum videlicet quam levitarum, ad holocausta et pacifica, ut ministrarent et confiterentur, canerentque in portis castrorum domini.	2020-04-18	Liber_Secundus_Paralipomenon
1100000649	pars autem regis erat, ut de propria eius substantia offerretur holocaustum, mane semper et vespere: sabbatis quoque, et calendis, et solemnitatibus ceteris, sicut scriptum est in lege moysi.	2020-04-18	Liber_Secundus_Paralipomenon
1100000650	praecepit etiam populo habitantium ierusalem ut darent partes sacerdotibus et levitis, ut possent vacare legi domini.	2020-04-18	Liber_Secundus_Paralipomenon
1100000651	quod cum percrebruisset in auribus multitudinis, plurimas obtulere primitias filii israel frumenti, vini, et olei: mellis quoque, et omnium quae gignit humus, decimas obtulerunt.	2020-04-18	Liber_Secundus_Paralipomenon
1100000652	sed et filii israel et iuda qui habitabant in urbibus iuda, obtulerunt decimas boum et ovium, decimasque sanctorum quae voverant domino deo suo: atque universa portantes, fecerunt acervos plurimos.	2020-04-18	Liber_Secundus_Paralipomenon
1100000653	mense tertio coeperunt acervorum iacere fundamenta, et mense septimo compleverunt eos.	2020-04-18	Liber_Secundus_Paralipomenon
1100000654	cumque ingressi fuissent ezechias et principes eius, viderunt acervos, et benedixerunt domino ac populo israel.	2020-04-18	Liber_Secundus_Paralipomenon
1100000655	interrogavitque ezechias sacerdotes et levitas, cur ita iacerent acervi.	2020-04-18	Liber_Secundus_Paralipomenon
1100000656	respondit illi azarias sacerdos primus de stirpe sadoc, dicens: ex quo coeperunt offerri primitiae in domo domini, comedimus, et saturati sumus, et remanserunt plurima, eo quod benedixerit dominus populo suo: reliquarum autem copia est ista, quam cernis.	2020-04-18	Liber_Secundus_Paralipomenon
1100000657	praecepit igitur ezechias ut praepararent horrea in domo domini. 	2020-04-18	Liber_Secundus_Paralipomenon
1100000658	quod cum fecissent,intulerunt tam primitias quam decimas, et quaecumque voverant, fideliter. 	2020-04-18	Liber_Secundus_Paralipomenon
1100000659	fuit autem praefectus eorum chonenias levita, et semei frater eius secundus,post quem iahiel, et azarias, et nahath, et asael, et ierimoth, iozabad quoque, et eliel, et iesmachias, et mahath, et banaias, praepositi sub manibus choneniae et semei fratris eius, ex imperio ezechiae regis et azariae pontificis domus dei, ad quos omnia pertinebant.	2020-04-18	Liber_Secundus_Paralipomenon
1100000660	core vero filius iemna levites, et ianitor orientalis portae, praepositus erat iis quae sponte offerebantur domino, primitiisque et consecratis in sancta sanctorum.	2020-04-18	Liber_Secundus_Paralipomenon
1100000661	et sub cura eius eden, et beniamin, iesue, et semeias, amarias quoque, et sechenias in civitatibus sacerdotum, ut fideliter distribuerent fratribus suis partes, minoribus atque maioribus:exceptis maribus ab annis tribus et supra, cunctis qui ingrediebantur templum domini, et quidquid per singulos dies conducebat in ministerio, atque observationibus iuxta divisiones suas,sacerdotibus per familias, et levitis a vigesimo anno et supra, per ordines et turmas suas,universaeque multitudini tam uxoribus quam liberis eorum utriusque sexus, fideliter cibi de his quae sanctificata fuerant, praebebantur.	2020-04-18	Liber_Secundus_Paralipomenon
1100000662	sed et filiorum aaron per agros, et suburbana urbium singularum, dispositi erant viri, qui partes distribuerent universo sexui masculino de sacerdotibus et levitis.	2020-04-18	Liber_Secundus_Paralipomenon
1100000663	fecit ergo ezechias universa quae diximus in omni iuda: operatusque est bonum et rectum, et verum coram domino deo suo,in universa cultura ministerii domus domini, iuxta legem et caeremonias, volens requirere deum suum in toto corde suo: fecitque, et prosperatus est.	2020-04-18	Liber_Secundus_Paralipomenon
1100000664	caput 32	2020-04-18	Liber_Secundus_Paralipomenon
1100000665	post quae et huiuscemodi veritatem, venit sennacherib rex assyriorum, et ingressus iudam, obsedit civitates munitas, volens eas capere.	2020-04-18	Liber_Secundus_Paralipomenon
1100000666	quod cum vidisset ezechias, venisse scilicet sennacherib, et totum belli impetum verti contra ierusalem,inito cum principibus consilio, virisque fortissimis, ut obturarent capita fontium qui erant extra urbem: et hoc omnium decernente sententia,congregavit plurimam multitudinem, et obturaverunt cunctos fontes, et rivum qui fluebat in medio terrae, dicentes: ne veniant reges assyriorum, et inveniant aquarum abundantiam.	2020-04-18	Liber_Secundus_Paralipomenon
1100000667	aedificavit quoque, agens industrie, omnem murum qui fuerat dissipatus, et exstruxit turres desuper, et forinsecus alterum murum: instauravitque mello in civitate david, et fecit universi generis armaturam et clypeos:constituitque principes bellatorum in exercitu, et convocavit universos in platea portae civitatis, ac locutus est ad cor eorum, dicens:viriliter agite, et confortamini: nolite timere, nec paveatis regem assyriorum, et universam multitudinem quae est cum eo: multo enim plures nobiscum sunt, quam cum illo.	2020-04-18	Liber_Secundus_Paralipomenon
1100000668	cum illo enim est brachium carneum: nobiscum dominus deus noster, qui auxiliator est noster, pugnatque pro nobis. 	2020-04-18	Liber_Secundus_Paralipomenon
1100000669	confortatusque est populus huiuscemodi verbis ezechiae regis iuda.	2020-04-18	Liber_Secundus_Paralipomenon
1100000670	quae postquam gesta sunt, misit sennacherib rex assyriorum servos suos in ierusalem (ipse enim cum universo exercitu obsidebat lachis) ad ezechiam regem iuda, et ad omnem populum qui erat in urbe, dicens:haec dicit sennacherib rex assyriorum: in quo habentes fiduciam sedetis obsessi in ierusalem?	2020-04-18	Liber_Secundus_Paralipomenon
1100000671	num ezechias decipit vos, ut tradat morti in fame et siti, affirmans quod dominus deus vester liberet vos de manu regis assyriorum?	2020-04-18	Liber_Secundus_Paralipomenon
1100000672	numquid non iste est ezechias, qui destruxit excelsa illius, et altaria, et praecepit iuda et ierusalem, dicens: coram altari uno adorabitis, et in ipso comburetis incensum?	2020-04-18	Liber_Secundus_Paralipomenon
1100000673	an ignoratis quae ego fecerim, et patres mei, cunctis terrarum populis? 	2020-04-18	Liber_Secundus_Paralipomenon
1100000674	numquid praevaluerunt dii gentium, omniumque terrarum, liberare regionem suam de manu mea?	2020-04-18	Liber_Secundus_Paralipomenon
1100000675	quis est de universis diis gentium, quas vastaverunt patres mei, qui potuerit eruere populum suum de manu mea, ut possit etiam deus vester eruere vos de hac manu?	2020-04-18	Liber_Secundus_Paralipomenon
1100000676	non vos ergo decipiat ezechias, nec vana persuasione deludat, neque credatis ei. 	2020-04-18	Liber_Secundus_Paralipomenon
1100000677	si enim nullus potuit deus cunctarum gentium atque regnorum liberare populum suum de manu mea, et de manu patrum meorum, consequenter nec deus vester poterit eruere vos de manu mea.	2020-04-18	Liber_Secundus_Paralipomenon
1100000678	sed et alia multa locuti sunt servi eius contra dominum deum, et contra ezechiam servum eius.	2020-04-18	Liber_Secundus_Paralipomenon
1100000679	epistolas quoque scripsit plenas blasphemiae in dominum deum israel, et locutus est adversus eum: sicut dii gentium ceterarum non potuerunt liberare populum suum de manu mea, sic et deus ezechiae eruere non poterit populum suum de manu ista.	2020-04-18	Liber_Secundus_Paralipomenon
1100000680	insuper et clamore magno, lingua iudaica, contra populum qui sedebat in muris ierusalem, personabat, ut terreret eos, et caperet civitatem.	2020-04-18	Liber_Secundus_Paralipomenon
1100000681	locutusque est contra deum ierusalem, sicut adversum deos populorum terrae, opera manuum hominum.	2020-04-18	Liber_Secundus_Paralipomenon
1100000682	oraverunt igitur ezechias rex, et isaias filius amos prophetes, adversum hanc blasphemiam, ac vociferati sunt usque in caelum.	2020-04-18	Liber_Secundus_Paralipomenon
1100000683	et misit dominus angelum, qui percussit omnem virum robustum, et bellatorem, et principem exercitus regis assyriorum: reversusque est cum ignominia in terram suam. 	2020-04-18	Liber_Secundus_Paralipomenon
1100000684	cumque ingressus esset domum dei sui, filii qui egressi fuerant de utero eius interfecerunt eum gladio.	2020-04-18	Liber_Secundus_Paralipomenon
1100000685	salvavitque dominus ezechiam et habitatores ierusalem de manu sennacherib regis assyriorum, et de manu omnium, et praestitit eis quietem per circuitum.	2020-04-18	Liber_Secundus_Paralipomenon
1100000686	multi etiam deferebant hostias et sacrificia domino in ierusalem, et munera ezechiae regi iuda: qui exaltatus est post haec coram cunctis gentibus.	2020-04-18	Liber_Secundus_Paralipomenon
1100000687	in diebus illis aegrotavit ezechias usque ad mortem, et oravit dominum: exaudivitque eum, et dedit ei signum.	2020-04-18	Liber_Secundus_Paralipomenon
1100000688	sed non iuxta beneficia quae acceperat, retribuit, quia elevatum est cor eius: et facta est contra eum ira, et contra iudam et ierusalem.	2020-04-18	Liber_Secundus_Paralipomenon
1100000689	humiliatusque est postea, eo quod exaltatum fuisset cor eius, tam ipse quam habitatores ierusalem: et idcirco non venit super eos ira domini in diebus ezechiae.	2020-04-18	Liber_Secundus_Paralipomenon
1100000690	fuit autem ezechias dives, et inclytus valde, et thesauros sibi plurimos congregavit argenti, et auri, et lapidis pretiosi, aromatum, et armorum universi generis, et vasorum magni pretii.	2020-04-18	Liber_Secundus_Paralipomenon
1100000691	apothecas quoque frumenti, vini, et olei, et praesepia omnium iumentorum, caulasque pecorum,et urbes aedificavit sibi: habebat quippe greges ovium et armentorum innumerabiles, eo quod dedisset ei dominus substantiam multam nimis.	2020-04-18	Liber_Secundus_Paralipomenon
1100000692	ipse est ezechias, qui obturavit superiorem fontem aquarum gihon, et avertit eas subter ad occidentem urbis david: in omnibus operibus suis fecit prospere quae voluit.	2020-04-18	Liber_Secundus_Paralipomenon
1100000693	attamen in legatione principum babylonis, qui missi fuerant ad eum ut interrogarent de portento quod acciderat super terram, dereliquit eum deus ut tentaretur, et nota fierent omnia quae erant in corde eius.	2020-04-18	Liber_Secundus_Paralipomenon
1100000694	reliqua autem sermonum ezechiae, et misericordiarum eius, scripta sunt in visione isaiae filii amos prophetae, et in libro regum iuda et israel.	2020-04-18	Liber_Secundus_Paralipomenon
1100000695	dormivitque ezechias cum patribus suis, et sepelierunt eum super sepulchra filiorum david: et celebravit eius exequias universus iuda, et omnes habitatores ierusalem: regnavitque manasses filius eius pro eo.	2020-04-18	Liber_Secundus_Paralipomenon
1100000696	caput 33	2020-04-18	Liber_Secundus_Paralipomenon
1100000697	duodecim annorum erat manasses cum regnare coepisset, et quinquaginta quinque annis regnavit in ierusalem.	2020-04-18	Liber_Secundus_Paralipomenon
1100000698	fecit autem malum coram domino, iuxta abominationes gentium quas subvertit dominus coram filiis israel:et conversus instauravit excelsa quae demolitus fuerat ezechias pater eius: construxitque aras baalim, et fecit lucos, et adoravit omnem militiam caeli, et coluit eam.	2020-04-18	Liber_Secundus_Paralipomenon
1100000699	aedificavit quoque altaria in domo domini, de qua dixerat dominus: in ierusalem erit nomen meum in aeternum.	2020-04-18	Liber_Secundus_Paralipomenon
1100000700	aedificavit autem ea cuncto exercitui caeli in duobus atriis domus domini.	2020-04-18	Liber_Secundus_Paralipomenon
1100000701	transireque fecit filios suos per ignem in valle benennom: observabat somnia, sectabatur auguria, maleficis artibus inserviebat, habebat secum magos et incantatores, multaque mala operatus est coram domino ut irritaret eum.	2020-04-18	Liber_Secundus_Paralipomenon
1100000702	sculptile quoque et conflatile signum posuit in domo dei, de qua locutus est deus ad david, et ad salomonem filium eius, dicens: in domo hac, et in ierusalem quam elegi de cunctis tribubus israel, ponam nomen meum in sempiternum.	2020-04-18	Liber_Secundus_Paralipomenon
1100000703	et moveri non faciam pedem israel de terra quam tradidi patribus eorum: ita dumtaxat si custodierint facere quae praecepi eis, cunctamque legem, et caeremonias atque iudicia, per manum moysi.	2020-04-18	Liber_Secundus_Paralipomenon
1100000704	igitur manasses seduxit iudam, et habitatores ierusalem, ut facerent malum super omnes gentes quas subverterat dominus a facie filiorum israel.	2020-04-18	Liber_Secundus_Paralipomenon
1100000705	locutusque est dominus ad eum, et ad populum illius, et attendere noluerunt.	2020-04-18	Liber_Secundus_Paralipomenon
1100000706	idcirco superinduxit eis principes exercitus regis assyriorum: ceperuntque manassen, et vinctum catenis atque compedibus duxerunt in babylonem.	2020-04-18	Liber_Secundus_Paralipomenon
1100000707	qui postquam coangustatus est, oravit dominum deum suum: et egit poenitentiam valde coram deo patrum suorum.	2020-04-18	Liber_Secundus_Paralipomenon
1100000708	deprecatusque est eum, et obsecravit intente: et exaudivit orationem eius, reduxitque eum ierusalem in regnum suum, et cognovit manasses quod dominus ipse esset deus.	2020-04-18	Liber_Secundus_Paralipomenon
1100000709	post haec aedificavit murum extra civitatem david ad occidentem gihon in convalle, ab introitu portae piscium per circuitum usque ad ophel, et exaltavit illum vehementer: constituitque principes exercitus in cunctis civitatibus iuda munitis:et abstulit deos alienos, et simulacrum de domo domini: aras quoque, quas fecerat in monte domus domini et in ierusalem: et proiecit omnia extra urbem.	2020-04-18	Liber_Secundus_Paralipomenon
1100000710	porro instauravit altare domini, et immolavit super illud victimas, et pacifica, et laudem: praecepitque iudae ut serviret domino deo israel.	2020-04-18	Liber_Secundus_Paralipomenon
1100000711	attamen adhuc populus immolabat in excelsis domino deo suo.	2020-04-18	Liber_Secundus_Paralipomenon
1100000712	reliqua autem gestorum manasse, et obsecratio eius ad deum suum, verba quoque videntium qui loquebantur ad eum in nomine domini dei israel, continentur in sermonibus regum israel.	2020-04-18	Liber_Secundus_Paralipomenon
1100000713	oratio quoque eius et exauditio, et cuncta peccata atque contemptus, loca etiam in quibus aedificavit excelsa, et fecit lucos et statuas antequam ageret poenitentiam, scripta sunt in sermonibus hozai.	2020-04-18	Liber_Secundus_Paralipomenon
1100000714	dormivit ergo manasses cum patribus suis, et sepelierunt eum in domo sua: regnavitque pro eo filius eius amon.	2020-04-18	Liber_Secundus_Paralipomenon
1100000715	viginti duorum annorum erat amon cum regnare coepisset, et duobus annis regnavit in ierusalem.	2020-04-18	Liber_Secundus_Paralipomenon
1100000716	fecitque malum in conspectu domini, sicut fecerat manasses pater eius: et cunctis idolis quae manasses fuerat fabricatus, immolavit atque servivit.	2020-04-18	Liber_Secundus_Paralipomenon
1100000717	et non est reveritus faciem domini, sicut reveritus est manasses pater eius, et multo maiora deliquit.	2020-04-18	Liber_Secundus_Paralipomenon
1100000718	cumque coniurassent adversus eum servi sui, interfecerunt eum in domo sua.	2020-04-18	Liber_Secundus_Paralipomenon
1100000719	porro reliqua populi multitudo, caesis iis qui amon percusserant, constituit regem iosiam filium eius pro eo.	2020-04-18	Liber_Secundus_Paralipomenon
1100000720	caput 34	2020-04-18	Liber_Secundus_Paralipomenon
1100000721	octo annorum erat iosias cum regnare coepisset, et triginta et uno anno regnavit in ierusalem.	2020-04-18	Liber_Secundus_Paralipomenon
1100000722	fecitque quod erat rectum in conspectu domini, et ambulavit in viis david patris sui: non declinavit neque ad dextram, neque ad sinistram.	2020-04-18	Liber_Secundus_Paralipomenon
1100000723	octavo autem anno regni sui, cum adhuc esset puer, coepit quaerere deum patris sui david: et duodecimo anno postquam regnare coeperat, mundavit iudam et ierusalem ab excelsis, et lucis, simulacrisque et sculptilibus.	2020-04-18	Liber_Secundus_Paralipomenon
1100000724	destruxeruntque coram eo aras baalim, et simulacra quae superposita fuerant, demoliti sunt: lucos etiam et sculptilia succidit atque comminuit, et super tumulos eorum qui eis immolare consueverant, fragmenta dispersit.	2020-04-18	Liber_Secundus_Paralipomenon
1100000725	ossa praeterea sacerdotum combussit in altaribus idolorum, mundavitque iudam et ierusalem.	2020-04-18	Liber_Secundus_Paralipomenon
1100000726	sed et in urbibus manasse, et ephraim, et simeon, usque nephthali, cuncta subvertit.	2020-04-18	Liber_Secundus_Paralipomenon
1100000727	cumque altaria dissipasset, et lucos et sculptilia contrivisset in frustra, cunctaque delubra demolitus esset de universa terra israel, reversus est in ierusalem.	2020-04-18	Liber_Secundus_Paralipomenon
1100000728	igitur anno octavodecimo regni sui, mundata iam terra et templo domini, misit saphan filium eseliae, et maasiam principem civitatis, et ioha filium ioachaz a commentariis, ut instaurarent domum domini dei sui.	2020-04-18	Liber_Secundus_Paralipomenon
1100000729	qui venerunt ad helciam sacerdotem magnum: acceptamque ab eo pecuniam quae illata fuerat in domum domini, et quam congregaverant levitae, et ianitores de manasse, et ephraim, et universis reliquiis israel, ab omni quoque iuda, et beniamin, et habitatoribus ierusalem,tradiderunt in manibus eorum qui praeerant operariis in domo domini, ut instaurarent templum, et infirma quaeque sarcirent.	2020-04-18	Liber_Secundus_Paralipomenon
1100000730	at illi dederunt eam artificibus et caementariis, ut emerent lapides de lapicidinis, et ligna ad commissuras aedificii, et ad contignationem domorum quas destruxerant reges iuda.	2020-04-18	Liber_Secundus_Paralipomenon
1100000731	qui fideliter cuncta faciebant. 	2020-04-18	Liber_Secundus_Paralipomenon
1100000732	erant autem praepositi operantium iahath et abdias de filiis merari, zacharias et mosollam de filiis caath, qui urgebant opus: omnes levitae scientes organis canere.	2020-04-18	Liber_Secundus_Paralipomenon
1100000733	super eos vero qui ad diversos usus onera portabant, erant scribae, et magistri de levitis, ianitores.	2020-04-18	Liber_Secundus_Paralipomenon
1100000734	cumque efferrent pecuniam quae illata fuerat in templum domini, reperit helcias sacerdos librum legis domini per manum moysi.	2020-04-18	Liber_Secundus_Paralipomenon
1100000735	et ait ad saphan scribam: librum legis inveni in domo domini: et tradidit ei.	2020-04-18	Liber_Secundus_Paralipomenon
1100000736	at ille intulit volumen ad regem, et nuntiavit ei, dicens: omnia quae dedisti in manu servorum tuorum, ecce complentur.	2020-04-18	Liber_Secundus_Paralipomenon
1100000737	argentum quod repertum est in domo domini, conflaverunt, datumque est praefectis artificum, et diversa opera fabricantium.	2020-04-18	Liber_Secundus_Paralipomenon
1100000738	praeterea tradidit mihi helcias sacerdos hunc librum. 	2020-04-18	Liber_Secundus_Paralipomenon
1100000739	quem cum rege praesente recitasset,audissetque ille verba legis, scidit vestimenta sua:et praecepit helciae, et ahicam filio saphan, et abdon filio micha, saphan quoque scribae, et asaae servo regis, dicens:ite, et orate dominum pro me, et pro reliquiis israel et iuda, super universis sermonibus libri istius, qui repertus est: magnus enim furor domini stillavit super nos, eo quod non custodierint patres nostri verba domini ut facerent omnia quae scripta sunt in isto volumine.	2020-04-18	Liber_Secundus_Paralipomenon
1100000740	abiit ergo helcias, et hi qui simul a rege missi fuerant, ad oldam prophetidem, uxorem sellum filii thecuath filii hasra custodis vestium, quae habitabat in ierusalem in secunda: et locuti sunt ei verba quae supra narravimus.	2020-04-18	Liber_Secundus_Paralipomenon
1100000741	at illa respondit eis: haec dicit dominus deus israel: dicite viro qui misit vos ad me:haec dicit dominus: ecce ego inducam mala super locum istum et super habitatores eius, cunctaque maledicta quae scripta sunt in libro hoc, quem legerunt coram rege iuda.	2020-04-18	Liber_Secundus_Paralipomenon
1100000742	quia dereliquerunt me, et sacrificaverunt diis alienis, ut me ad iracundiam provocarent in cunctis operibus manuum suarum, idcirco stillabit furor meus super locum istum, et non extinguetur.	2020-04-18	Liber_Secundus_Paralipomenon
1100000743	ad regem autem iuda, qui misit vos pro domino deprecando, sic loquimini: haec dicit dominus deus israel: quoniam audisti verba voluminis,atque emollitum est cor tuum, et humiliatus es in conspectu dei super his quae dicta sunt contra locum hunc et habitatores ierusalem, reveritusque faciem meam scidisti vestimenta tua, et flevisti coram me: ego quoque exaudivi te, dicit dominus.	2020-04-18	Liber_Secundus_Paralipomenon
1100000744	iam enim colligam te ad patres tuos, et infereris in sepulchrum tuum in pace: nec videbunt oculi tui omne malum quod ego inducturus sum super locum istum, et super habitatores eius. 	2020-04-18	Liber_Secundus_Paralipomenon
1100000745	retulerunt itaque regi cuncta quae dixerat.	2020-04-18	Liber_Secundus_Paralipomenon
1100000746	at ille convocatis universis maioribus natu iuda et ierusalem,ascendit in domum domini, unaque omnes viri iuda et habitatores ierusalem, sacerdotes et levitae, et cunctus populus a minimo usque ad maximum. 	2020-04-18	Liber_Secundus_Paralipomenon
1100000747	quibus audientibus in domo domini, legit rex omnia verba voluminis:et stans in tribunali suo, percussit foedus coram domino ut ambularet post eum, et custodiret praecepta, et testimonia, et iustificationes eius in toto corde suo, et in tota anima sua, faceretque quae scripta sunt in volumine illo, quod legerat.	2020-04-18	Liber_Secundus_Paralipomenon
1100000748	adiuravit quoque super hoc omnes qui reperti fuerant in ierusalem et beniamin: et fecerunt habitatores ierusalem iuxta pactum domini dei patrum suorum.	2020-04-18	Liber_Secundus_Paralipomenon
1100000749	abstulit ergo iosias cunctas abominationes de universis regionibus filiorum israel: et fecit omnes qui residui erant in israel, servire domino deo suo. 	2020-04-18	Liber_Secundus_Paralipomenon
1100000750	cunctis diebus eius non recesserunt a domino deo patrum suorum.	2020-04-18	Liber_Secundus_Paralipomenon
1100000751	caput 35	2020-04-18	Liber_Secundus_Paralipomenon
1100000752	fecit autem iosias in ierusalem phase domino, quod immolatum est quartadecima die mensis primi:et constituit sacerdotes in officiis suis, hortatusque est eos ut ministrarent in domo domini:levitis quoque, ad quorum eruditionem omnis israel sanctificabatur domino, locutus est: ponite arcam in sanctuario templi, quod aedificavit salomon filius david rex israel, nequaquam enim eam ultra portabitis: nunc autem ministrate domino deo vestro, et populo eius israel.	2020-04-18	Liber_Secundus_Paralipomenon
1100000753	et praeparate vos per domos et cognationes vestras in divisionibus singulorum, sicut praecepit david rex israel, et descripsit salomon filius eius.	2020-04-18	Liber_Secundus_Paralipomenon
1100000754	et ministrate in sanctuario per familias turmasque leviticas,et sanctificati immolate phase: fratres etiam vestros, ut possint iuxta verba quae locutus est dominus in manu moysi facere, praeparate.	2020-04-18	Liber_Secundus_Paralipomenon
1100000755	dedit praeterea iosias omni populo qui ibi fuerat inventus in solemnitate phase, agnos et haedos de gregibus et reliqui pecoris triginta millia, boum quoque tria millia: haec de regis universa substantia.	2020-04-18	Liber_Secundus_Paralipomenon
1100000756	duces quoque eius sponte quod voverant, obtulerunt, tam populo quam sacerdotibus et levitis. 	2020-04-18	Liber_Secundus_Paralipomenon
1100000757	porro helcias, et zacharias, et iahiel principes domus domini dederunt sacerdotibus ad faciendum phase pecora commixtim duo millia sexcenta, et boves trecentos.	2020-04-18	Liber_Secundus_Paralipomenon
1100000758	chonenias autem, et semeias, etiam nathanael fratres eius, necnon hasabias, et iehiel, et iozabad principes levitarum, dederunt ceteris levitis ad celebrandum phase quinque millia pecorum, et boves quingentos.	2020-04-18	Liber_Secundus_Paralipomenon
1100000759	praeparatumque est ministerium, et steterunt sacerdotes in officio suo: levitae quoque in turmis, iuxta regis imperium.	2020-04-18	Liber_Secundus_Paralipomenon
1100000760	et immolatum est phase: asperseruntque sacerdotes manu sua sanguinem, et levitae detraxerunt pelles holocaustorum:et separaverunt ea ut darent per domos et familias singulorum, et offerrentur domino, sicut scriptum est in libro moysi: de bobus quoque fecerunt similiter.	2020-04-18	Liber_Secundus_Paralipomenon
1100000761	et assaverunt phase super ignem, iuxta quod in lege scriptum est: pacificas vero hostias coxerunt in lebetibus, et cacabis, et ollis, et festinato distribuerunt universae plebi:sibi autem et sacerdotibus postea paraverunt, nam in oblatione holocaustorum et adipum usque ad noctem sacerdotes fuerunt occupati, unde levitae sibi et sacerdotibus filiis aaron paraverunt novissimis.	2020-04-18	Liber_Secundus_Paralipomenon
1100000762	porro cantores filii asaph stabant in ordine suo, iuxta praeceptum david, et asaph, et heman, et idithun prophetarum regis: ianitores vero per portas singulas observabant, ita ut nec puncto quidem discederent a ministerio: quam ob rem et fratres eorum levitae paraverunt eis cibos.	2020-04-18	Liber_Secundus_Paralipomenon
1100000763	omnis igitur cultura domini rite completa est in die illa, ut facerent phase, et offerrent holocausta super altare domini, iuxta praeceptum regis iosiae.	2020-04-18	Liber_Secundus_Paralipomenon
1100000764	feceruntque filii israel, qui reperti fuerant ibi, phase in tempore illo, et solemnitatem azymorum septem diebus.	2020-04-18	Liber_Secundus_Paralipomenon
1100000765	non fuit phase simile huic in israel a diebus samuelis prophetae: sed nec quisquam de cunctis regibus israel fecit phase sicut iosias, sacerdotibus, et levitis, et omni iudae et israel qui repertus fuerat, et habitantibus in ierusalem.	2020-04-18	Liber_Secundus_Paralipomenon
1100000766	octavodecimo anno regni iosiae hoc phase celebratum est.	2020-04-18	Liber_Secundus_Paralipomenon
1100000767	postquam instauraverat iosias templum, ascendit nechao rex aegypti ad pugnandum in charcamis iuxta euphraten: et processit in occursum eius iosias.	2020-04-18	Liber_Secundus_Paralipomenon
1100000768	at ille, missis ad eum nuntiis, ait: quid mihi et tibi est, rex iuda? 	2020-04-18	Liber_Secundus_Paralipomenon
1100000769	non adversum te hodie venio, sed contra aliam pugno domum, ad quam me deus festinato ire praecepit: desine adversum deum facere, qui mecum est, ne interficiat te.	2020-04-18	Liber_Secundus_Paralipomenon
1100000770	noluit iosias reverti, sed praeparavit contra eum bellum, nec acquievit sermonibus nechao ex ore dei: verum perrexit ut dimicaret in campo mageddo.	2020-04-18	Liber_Secundus_Paralipomenon
1100000771	ibique vulneratus a sagittariis, dixit pueris suis: educite me de praelio, quia oppido vulneratus sum.	2020-04-18	Liber_Secundus_Paralipomenon
1100000772	qui transtulerunt eum de curru in alterum currum, qui sequebatur eum more regio, et asportaverunt eum in ierusalem: mortuusque est, et sepultus in mausoleo patrum suorum, et universus iuda et ierusalem luxerunt eum.	2020-04-18	Liber_Secundus_Paralipomenon
1100000773	ieremias maxime: cuius omnes cantores atque cantatrices, usque in praesentem diem, lamentationes super iosiam replicant, et quasi lex obtinuit in israel: ecce scriptum fertur in lamentationibus.	2020-04-18	Liber_Secundus_Paralipomenon
1100000774	reliqua autem sermonum iosiae, et misericordiarum eius, quae lege praecepta sunt domini,opera quoque illius prima et novissima, scripta sunt in libro regum iuda et israel.	2020-04-18	Liber_Secundus_Paralipomenon
1100000775	caput 36	2020-04-18	Liber_Secundus_Paralipomenon
1100000776	tulit ergo populus terrae ioachaz filium iosiae, et constituit regem pro patre suo in ierusalem.	2020-04-18	Liber_Secundus_Paralipomenon
1100000777	viginti trium annorum erat ioachaz cum regnare coepisset, et tribus mensibus regnavit in ierusalem.	2020-04-18	Liber_Secundus_Paralipomenon
1100000778	amovit autem eum rex aegypti cum venisset in ierusalem, et condemnavit terram centum talentis argenti, et talento auri.	2020-04-18	Liber_Secundus_Paralipomenon
1100000779	constituitque pro eo regem eliakim fratrem eius super iudam et ierusalem, et vertit nomen eius ioakim: ipsum vero ioachaz tulit secum, et abduxit in aegyptum.	2020-04-18	Liber_Secundus_Paralipomenon
1100000780	viginti quinque annorum erat ioakim cum regnare coepisset, et undecim annis regnavit in ierusalem: fecitque malum coram domino deo suo.	2020-04-18	Liber_Secundus_Paralipomenon
1100000781	contra hunc ascendit nabuchodonosor rex chaldaeorum, et vinctum catenis duxit in babylonem.	2020-04-18	Liber_Secundus_Paralipomenon
1100000782	ad quam et vasa domini transtulit, et posuit ea in templo suo.	2020-04-18	Liber_Secundus_Paralipomenon
1100000783	reliqua autem verborum ioakim, et abominationum eius quas operatus est, et quae inventa sunt in eo, continentur in libro regum iuda et israel. 	2020-04-18	Liber_Secundus_Paralipomenon
1100000784	regnavit autem ioachin filius eius pro eo.	2020-04-18	Liber_Secundus_Paralipomenon
1100000785	octo annorum erat ioachin cum regnare coepisset, et tribus mensibus ac decem diebus regnavit in ierusalem: fecitque malum in conspectu domini.	2020-04-18	Liber_Secundus_Paralipomenon
1100000786	cumque anni circulus volveretur, misit nabuchodonosor rex, qui adduxerunt eum in babylonem, asportatis simul pretiosissimis vasis domus domini. 	2020-04-18	Liber_Secundus_Paralipomenon
1100000787	regem vero constituit sedeciam patruum eius super iudam et ierusalem.	2020-04-18	Liber_Secundus_Paralipomenon
1100000788	viginti et unius anni erat sedecias cum regnare coepisset, et undecim annis regnavit in ierusalem:fecitque malum in oculis domini dei sui, nec erubuit faciem ieremiae prophetae, loquentis ad se ex ore domini.	2020-04-18	Liber_Secundus_Paralipomenon
1100000789	a rege quoque nabuchodonosor recessit, qui adiuraverat eum per deum: et induravit cervicem suam et cor ut non reverteretur ad dominum deum israel.	2020-04-18	Liber_Secundus_Paralipomenon
1100000790	sed et universi principes sacerdotum et populus praevaricati sunt inique iuxta universas abominationes gentium, et polluerunt domum domini quam sanctificaverat sibi in ierusalem.	2020-04-18	Liber_Secundus_Paralipomenon
1100000791	mittebat autem dominus deus patrum suorum ad illos per manum nuntiorum suorum de nocte consurgens, et quotidie commonens: eo quod parceret populo et habitaculo suo.	2020-04-18	Liber_Secundus_Paralipomenon
1100000792	at illi subsannabant nuntios dei, et parvipendebant sermones eius, illudebantque prophetis, donec ascenderet furor domini in populum eius, et esset nulla curatio.	2020-04-18	Liber_Secundus_Paralipomenon
1100000793	adduxit enim super eos regem chaldaeorum, et interfecit iuvenes eorum gladio in domo sanctuarii sui: non est misertus adolescentis, et virginis, et senis, nec decrepiti quidem, sed omnes tradidit in manibus eius.	2020-04-18	Liber_Secundus_Paralipomenon
1100000794	universaque vasa domus domini, tam maiora quam minora, et thesauros templi, et regis, et principum, transtulit in babylonem.	2020-04-18	Liber_Secundus_Paralipomenon
1100000795	incenderunt hostes domum dei, destruxeruntque murum ierusalem: universas turres combusserunt, et quidquid pretiosum fuerat, demoliti sunt.	2020-04-18	Liber_Secundus_Paralipomenon
1100000796	si quis evaserat gladium, ductus in babylonem servivit regi et filiis eius, donec imperaret rex persarum,et compleretur sermo domini ex ore ieremiae, et celebraret terra sabbata sua: cunctis enim diebus desolationis egit sabbatum usque dum complerentur septuaginta anni.	2020-04-18	Liber_Secundus_Paralipomenon
1100000797	anno autem primo cyri regis persarum, ad explendum sermonem domini quem locutus fuerat per os ieremiae, suscitavit dominus spiritum cyri regis persarum: qui iussit praedicari in universo regno suo, etiam per scripturam, dicens:haec dicit cyrus rex persarum: omnia regna terrae dedit mihi dominus deus caeli, et ipse praecepit mihi ut aedificarem ei domum in ierusalem, quae est in iudaea: quis ex vobis est in omni populo eius? 	2020-04-18	Liber_Secundus_Paralipomenon
1100000798	sit dominus deis suus cum eo, et ascendat.	2020-04-18	Liber_Secundus_Paralipomenon
