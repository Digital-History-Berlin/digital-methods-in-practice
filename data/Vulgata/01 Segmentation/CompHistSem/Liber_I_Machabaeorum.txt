1100000001	liber i machabaeorum	2020-04-18	Liber_I_Machabaeorum
1100000002	caput 1	2020-04-18	Liber_I_Machabaeorum
1100000003	et factum est, postquam percussit alexander philippi macedo, qui primus regnavit in graecia, egressus de terra cethim, darium regem persarum et medorum:constituit praelia multa, et obtinuit omnium munitiones, et interfecit reges terrae,et pertransiit usque ad fines terrae: et accepit spolia multitudinis gentium, et siluit terra in conspectu eius.	2020-04-18	Liber_I_Machabaeorum
1100000004	et congregavit virtutem, et exercitum fortem nimis: et exaltatum est, et elevatum cor eius:et obtinuit regiones gentium, et tyrannos: et facti sunt illi in tributum.	2020-04-18	Liber_I_Machabaeorum
1100000005	et post haec decidit in lectum, et cognovit quia moreretur.	2020-04-18	Liber_I_Machabaeorum
1100000006	et vocavit pueros suos nobiles, qui secum erant nutriti a iuventute: et divisit illis regnum suum, cum adhuc viveret.	2020-04-18	Liber_I_Machabaeorum
1100000007	et regnavit alexander annis duodecim, et mortuus est.	2020-04-18	Liber_I_Machabaeorum
1100000008	et obtinuerunt pueri eius regnum, unusquisque in loco suo:et imposuerunt omnes sibi diademata post mortem eius, et filii eorum post eos annis multis, et multiplicata sunt mala in terra.	2020-04-18	Liber_I_Machabaeorum
1100000009	et exiit ex eis radix peccatrix, antiochus illustris, filius antiochi regis, qui fuerat romae obses: et regnavit in anno centesimo trigesimo septimo regni graecorum.	2020-04-18	Liber_I_Machabaeorum
1100000010	in diebus illis, exierunt ex israel filii iniqui, et suaserunt multis, dicentes: eamus, et disponamus testamentum cum gentibus, quae circa nos sunt: quia ex quo recessimus ab eis, invenerunt nos multa mala.	2020-04-18	Liber_I_Machabaeorum
1100000011	et bonus visus est sermo in oculis eorum.	2020-04-18	Liber_I_Machabaeorum
1100000012	et destinaverunt aliqui de populo, et abierunt ad regem: et dedit illis potestatem ut facerent iustitiam gentium.	2020-04-18	Liber_I_Machabaeorum
1100000013	et aedificaverunt gymnasium in ierosolymis secundum leges nationum:et fecerunt sibi praeputia, et recesserunt a testamento sancto, et iuncti sunt nationibus, et venundati sunt ut facerent malum.	2020-04-18	Liber_I_Machabaeorum
1100000014	et paratum est regnum in conspectu antiochi, et coepit regnare in terra aegypti ut regnaret super duo regna.	2020-04-18	Liber_I_Machabaeorum
1100000015	et intravit in aegyptum in multitudine gravi, in curribus, et elephantis, et equitibus, et copiosa navium multitudine:et constituit bellum adversus ptolemaeum regem aegypti, et veritus est ptolemaeus a facie eius, et fugit, et ceciderunt vulnerati multi.	2020-04-18	Liber_I_Machabaeorum
1100000016	et comprehendit civitates munitas in terra aegypti, et accepit spolia terrae aegypti.	2020-04-18	Liber_I_Machabaeorum
1100000017	et convertit antiochus, postquam percussit aegyptum in centesimo et quadragesimo tertio anno: et ascendit ad israel,et ascendit ierosolymam in multitudine gravi.	2020-04-18	Liber_I_Machabaeorum
1100000018	et intravit in sanctificationem cum superbia, et accepit altare aureum, et candelabrum luminis, et universa vasa eius, et mensam propositionis, et libatoria, et phialas, et mortariola aurea, et velum, et coronas, et ornamentum aureum, quod in facie templi erat: et comminuit omnia.	2020-04-18	Liber_I_Machabaeorum
1100000019	et accepit argentum, et aurum, et vasa concupiscibilia: et accepit thesauros occultos, quos invenit: et sublatis omnibus, abiit in terram suam.	2020-04-18	Liber_I_Machabaeorum
1100000020	et fecit caedem hominum, et locutus est in superbia magna.	2020-04-18	Liber_I_Machabaeorum
1100000021	et factus est planctus magnus in israel, et in omni loco eorum:et ingemuerunt principes et seniores; virgines et iuvenes infirmati sunt: et speciositas mulierum immutata est.	2020-04-18	Liber_I_Machabaeorum
1100000022	omnis maritus sumpsit lamentum, et quae sedebant in thoro maritali, lugebant:et commota est terra super habitantes in ea, et universa domus iacob induit confusionem.	2020-04-18	Liber_I_Machabaeorum
1100000023	et post duos annos dierum, misit rex principem tributorum in civitates iuda, et venit ierusalem cum turba magna.	2020-04-18	Liber_I_Machabaeorum
1100000024	et locutus est ad eos verba pacifica in dolo: et crediderunt ei.	2020-04-18	Liber_I_Machabaeorum
1100000025	et irruit super civitatem repente, et percussit eam plaga magna, et perdidit populum multum ex israel.	2020-04-18	Liber_I_Machabaeorum
1100000026	et accepit spolia civitatis: et succendit eam igni, et destruxit domos eius, et muros eius in circuitu:et captivas duxerunt mulieres, et natos et pecora possederunt.	2020-04-18	Liber_I_Machabaeorum
1100000027	et aedificaverunt civitatem david muro magno et firmo, et turribus firmis, et facta est illis in arcem:et posuerunt illic gentem peccatricem viros iniquos, et convaluerunt in ea: et posuerunt arma, et escas, et congregaverunt spolia ierusalem:et reposuerunt illic: et facti sunt in laqueum magnum.	2020-04-18	Liber_I_Machabaeorum
1100000028	et factum est hoc ad insidias sanctificationi, et in diabolum malum in israel:et effuderunt sanguinem innocentem per circuitum sanctificationis, et contaminaverunt sanctificationem.	2020-04-18	Liber_I_Machabaeorum
1100000029	et fugerunt habitatores ierusalem propter eos, et facta est habitatio exterorum, et facta est extera semini suo, et nati eius reliquerunt eam.	2020-04-18	Liber_I_Machabaeorum
1100000030	sanctificatio eius desolata est sicut solitudo; dies festi eius conversi sunt in luctum, sabbata eius in opprobrium, honores eius in nihilum.	2020-04-18	Liber_I_Machabaeorum
1100000031	secundum gloriam eius multiplicata est ignominia eius, et sublimitas eius conversa est in luctum.	2020-04-18	Liber_I_Machabaeorum
1100000032	et scripsit rex antiochus omni regno suo ut esset omnis populus unus: et relinqueret unusquisque legem suam.	2020-04-18	Liber_I_Machabaeorum
1100000033	et consenserunt omnes gentes secundum verbum regis antiochi:et multi ex israel consenserunt servituti eius, et sacrificaverunt idolis, et coinquinaverunt sabbatum.	2020-04-18	Liber_I_Machabaeorum
1100000034	et misit rex libros per manus nuntiorum in ierusalem, et in omnes civitates iuda, ut sequerentur leges gentium terrae,et prohiberent holocausta et sacrificia, et placationes fieri in templo dei,et prohiberent celebrari sabbatum, et dies solemnes:et iussit coinquinari sancta, et sanctum populum israel.	2020-04-18	Liber_I_Machabaeorum
1100000035	et iussit aedificari aras, et templa, et idola, et immolari carnes suillas, et pecora communia,et relinquere filios suos incircumcisos, et coinquinari animas eorum in omnibus immundis, et abominationibus, ita ut obliviscerentur legem, et immutarent omnes iustificationes dei:et quicumque non fecissent secundum verbum regis antiochi, morerentur.	2020-04-18	Liber_I_Machabaeorum
1100000036	secundum omnia verba haec scripsit omni regno suo: et praeposuit principes populo, qui haec fieri cogerent.	2020-04-18	Liber_I_Machabaeorum
1100000037	et iusserunt civitatibus iuda sacrificare.	2020-04-18	Liber_I_Machabaeorum
1100000038	et congregati sunt multi de populo ad eos qui dereliquerant legem domini, et fecerunt mala super terram:et effugaverunt populum israel in abditis, et in absconditis fugitivorum locis.	2020-04-18	Liber_I_Machabaeorum
1100000039	die quintadecima mensis casleu, quinto et quadragesimo et centesimo anno, aedificavit rex antiochus abominandum idolum desolationis super altare dei, et per universas civitates iuda in circuitu aedificaverunt aras:et ante ianuas domorum et in plateis incendebant thura, et sacrificabant:et libros legis dei combusserunt igni, scindentes eos:et apud quemcumque inveniebantur libri testamenti domini, et quicumque observabat legem domini, secundum edictum regis trucidabant eum.	2020-04-18	Liber_I_Machabaeorum
1100000040	in virtute sua faciebant haec populo israel, qui inveniebatur in omni mense et mense in civitatibus.	2020-04-18	Liber_I_Machabaeorum
1100000041	et quinta et vigesima die mensis sacrificabant super aram, quae erat contra altare.	2020-04-18	Liber_I_Machabaeorum
1100000042	et mulieres, quae circumcidebant filios suos, trucidabantur secundum iussum regis antiochi,et suspendebant pueros a cervicibus per universas domos eorum: et eos, qui circumciderant illos, trucidabant.	2020-04-18	Liber_I_Machabaeorum
1100000043	et multi de populo israel definierunt apud se, ut non manducarent immunda: et elegerunt magis mori, quam cibis coinquinari immundis:et noluerunt infringere legem dei sanctam, et trucidati sunt:et facta est ira magna super populum valde.	2020-04-18	Liber_I_Machabaeorum
1100000044	caput 2	2020-04-18	Liber_I_Machabaeorum
1100000045	in diebus illis surrexit mathathias filius ioannis filii simeonis, sacerdos ex filiis ioarib, ab ierusalem, et consedit in monte modin:et habebat filios quinque, ioannem, qui cognominabatur gaddis:et simonem, qui cognominabatur thasi:et iudam, qui vocabatur machabaeus:et eleazarum, qui cognominabatur abaron: et ionathan, qui cognominabatur apphus:hi viderunt mala, quae fiebant in populo iuda, et in ierusalem.	2020-04-18	Liber_I_Machabaeorum
1100000046	et dixit mathathias: vae mihi! 	2020-04-18	Liber_I_Machabaeorum
1100000047	ut quid natus sum videre contritionem populi mei, et contritionem civitatis sanctae, et sedere illic, cum datur in manibus inimicorum?	2020-04-18	Liber_I_Machabaeorum
1100000048	sancta in manu extraneorum facta sunt: templum eius sicut homo ignobilis.	2020-04-18	Liber_I_Machabaeorum
1100000049	vasa gloriae eius captiva abducta sunt: trucidati sunt senes eius in plateis, et iuvenes eius ceciderunt in gladio inimicorum.	2020-04-18	Liber_I_Machabaeorum
1100000050	quae gens non haereditavit regnum eius et non obtinuit spolia eius?	2020-04-18	Liber_I_Machabaeorum
1100000051	omnis compositio eius ablata est. 	2020-04-18	Liber_I_Machabaeorum
1100000052	quae erat libera, facta est ancilla.	2020-04-18	Liber_I_Machabaeorum
1100000053	et ecce sancta nostra, et pulchritudo nostra, et claritas nostra desolata est, et coinquinaverunt ea gentes.	2020-04-18	Liber_I_Machabaeorum
1100000054	quo ergo nobis adhuc vivere?	2020-04-18	Liber_I_Machabaeorum
1100000055	et scidit vestimenta sua mathathias, et filii eius: et operuerunt se ciliciis, et planxerunt valde.	2020-04-18	Liber_I_Machabaeorum
1100000056	et venerunt illuc qui missi erant a rege antiocho, ut cogerent eos, qui confugerant in civitatem modin, immolare, et accendere thura, et a lege dei discedere.	2020-04-18	Liber_I_Machabaeorum
1100000057	et multi de populo israel consentientes accesserunt ad eos: sed mathathias et filii eius constanter steterunt.	2020-04-18	Liber_I_Machabaeorum
1100000058	et respondentes qui missi erant ab antiocho, dixerunt mathathiae: princeps, et clarissimus et magnus es in hac civitate, et ornatus filiis et fratribus:ergo accede prior, et fac iussum regis, sicut fecerunt omnes gentes, et viri iuda, et qui remanserunt in ierusalem: et eris tu, et filii tui, inter amicos regis, et amplificatus auro, et argento, et muneribus multis.	2020-04-18	Liber_I_Machabaeorum
1100000059	et respondit mathathias, et dixit magna voce: etsi omnes gentes regi antiocho obediunt, ut discedat unusquisque a servitute legis patrum suorum, et consentiat mandatis eius:ego et filii mei, et fratres mei, obediemus legi patrum nostrorum:propitius sit nobis deus: non est nobis utile relinquere legem, et iustitias dei:non audiemus verba regis antiochi, nec sacrificabimus transgredientes legis nostrae mandata, ut eamus altera via.	2020-04-18	Liber_I_Machabaeorum
1100000060	et ut cessavit loqui verba haec, accessit quidam iudaeus in omnium oculis sacrificare idolis super aram in civitate modin, secundum iussum regis:et vidit mathathias, et doluit, et contremuerunt renes eius, et accensus est furor eius secundum iudicium legis, et insiliens trucidavit eum super aram:sed et virum, quem rex antiochus miserat, qui cogebat immolare, occidit in ipso tempore, et aram destruxit:et zelatus est legem, sicut fecit phinees zamri filio salomi.	2020-04-18	Liber_I_Machabaeorum
1100000061	et exclamavit mathathias voce magna in civitate, dicens: omnis qui zelum habet legis, statuens testamentum, exeat post me.	2020-04-18	Liber_I_Machabaeorum
1100000062	et fugit ipse, et filii eius in montes, et reliquerunt quaecumque habebant in civitate.	2020-04-18	Liber_I_Machabaeorum
1100000063	tunc descenderunt multi quaerentes iudicium, et iustitiam, in desertum:et sederunt ibi ipsi, et filii eorum, et mulieres eorum, et pecora eorum: quoniam inundaverunt super eos mala.	2020-04-18	Liber_I_Machabaeorum
1100000064	et renuntiatum est viris regis, et exercitui qui erat in ierusalem civitate david, quoniam discessissent viri quidam, qui dissipaverunt mandatum regis, in loca occulta in deserto, et abiissent post illos multi.	2020-04-18	Liber_I_Machabaeorum
1100000065	et statim perrexerunt ad eos, et constituerunt adversus eos praelium in die sabbatorum,et dixerunt ad eos: resistitis et nunc adhuc? 	2020-04-18	Liber_I_Machabaeorum
1100000066	exite, et facite secundum verbum regis antiochi, et vivetis.	2020-04-18	Liber_I_Machabaeorum
1100000067	et dixerunt: non exibimus, neque faciemus verbum regis, ut polluamus diem sabbatorum.	2020-04-18	Liber_I_Machabaeorum
1100000068	et concitaverunt adversus eos praelium.	2020-04-18	Liber_I_Machabaeorum
1100000069	et non responderunt eis, nec lapidem miserunt in eos, nec oppilaverunt loca occulta,dicentes: moriamur omnes in simplicitate nostra: et testes erunt super nos caelum et terra, quod iniuste perditis nos.	2020-04-18	Liber_I_Machabaeorum
1100000070	et intulerunt illis bellum sabbatis: et mortui sunt ipsi, et uxores eorum, et filii eorum, et pecora eorum usque ad mille animas hominum.	2020-04-18	Liber_I_Machabaeorum
1100000071	et cognovit mathathias et amici eius, et luctum habuerunt super eos valde.	2020-04-18	Liber_I_Machabaeorum
1100000072	et dixit vir proximo suo: si omnes fecerimus sicut fratres nostri fecerunt, et non pugnaverimus adversus gentes pro animabus nostris et iustificationibus nostris, nunc citius disperdent nos a terra.	2020-04-18	Liber_I_Machabaeorum
1100000073	et cogitaverunt in die illa, dicentes: omnis homo, quicumque venerit ad nos in bello die sabbatorum, pugnemus adversus eum: et non moriemur omnes, sicut mortui sunt fratres nostri in occultis.	2020-04-18	Liber_I_Machabaeorum
1100000074	tunc congregata est ad eos synagoga assidaeorum fortis viribus ex israel, omnis voluntarius in lege:et omnes, qui fugiebant a malis, additi sunt ad eos, et facti sunt illis ad firmamentum.	2020-04-18	Liber_I_Machabaeorum
1100000075	et collegerunt exercitum, et percusserunt peccatores in ira sua, et viros iniquos in indignatione sua: et ceteri fugerunt ad nationes, ut evaderent.	2020-04-18	Liber_I_Machabaeorum
1100000076	et circuivit mathathias et amici eius, et destruxerunt aras:et circumciderunt pueros incircumcisos quotquot invenerunt in finibus israel: et in fortitudine.	2020-04-18	Liber_I_Machabaeorum
1100000077	et persecuti sunt filios superbiae, et prosperatum est opus in manibus eorum:et obtinuerunt legem de manibus gentium, et de manibus regum, et non dederant cornu peccatori.	2020-04-18	Liber_I_Machabaeorum
1100000078	et appropinquaverunt dies mathathiae moriendi, et dixit filiis suis: nunc confortata est superbia, et castigatio, et tempus eversionis, et ira indignationis.	2020-04-18	Liber_I_Machabaeorum
1100000079	nunc ergo, o filii, aemulatores estote legis, et date animas vestras pro testamento patrum vestrorum,et mementote operum patrum, quae fecerunt in generationibus suis: et accipietis gloriam magnam, et nomen aeternum.	2020-04-18	Liber_I_Machabaeorum
1100000080	abraham nonne in tentatione inventus est fidelis, et reputatum est ei ad iustitiam?	2020-04-18	Liber_I_Machabaeorum
1100000081	ioseph in tempore angustiae suae custodivit mandatum, et factus est dominus aegypti.	2020-04-18	Liber_I_Machabaeorum
1100000082	phinees pater noster, zelando zelum dei, accepit testamentum sacerdotii aeterni.	2020-04-18	Liber_I_Machabaeorum
1100000083	iesus dum implevit verbum, factus est dux in israel.	2020-04-18	Liber_I_Machabaeorum
1100000084	caleb dum testificatur in ecclesia, accepit haereditatem.	2020-04-18	Liber_I_Machabaeorum
1100000085	david in sua misericordia consecutus est sedem regni in saecula.	2020-04-18	Liber_I_Machabaeorum
1100000086	elias, dum zelat zelum legis, receptus est in caelum.	2020-04-18	Liber_I_Machabaeorum
1100000087	ananias et azarias et misael credentes, liberati sunt de flamma.	2020-04-18	Liber_I_Machabaeorum
1100000088	daniel in sua simplicitate liberatus est de ore leonum.	2020-04-18	Liber_I_Machabaeorum
1100000089	et ita cogitate per generationem et generationem: quia omnes qui sperant in eum, non infirmantur.	2020-04-18	Liber_I_Machabaeorum
1100000090	et a verbis viri peccatoris ne timueritis, quia gloria eius stercus et vermis est:hodie extollitur, et cras non invenietur: quia conversus est in terram suam, et cogitatio eius periit.	2020-04-18	Liber_I_Machabaeorum
1100000091	vos ergo filii, confortamini, et viriliter agite in lege: quia in ipsa gloriosi eritis.	2020-04-18	Liber_I_Machabaeorum
1100000092	et ecce simon frater vester, scio quod vir consilii est: ipsum audite semper, et ipse erit vobis pater.	2020-04-18	Liber_I_Machabaeorum
1100000093	et iudas machabaeus, fortis viribus a iuventute sua, sit vobis princeps militiae, et ipse aget bellum populi.	2020-04-18	Liber_I_Machabaeorum
1100000094	et adducetis ad vos omnes factores legis: et vindicate vindictam populi vestri.	2020-04-18	Liber_I_Machabaeorum
1100000095	retribuite retributionem gentibus, et intendite in praeceptum legis.	2020-04-18	Liber_I_Machabaeorum
1100000096	et benedixit eos, et appositus est ad patres suos.	2020-04-18	Liber_I_Machabaeorum
1100000097	et defunctus est anno centesimo et quadragesimo sexto: et sepultus est a filiis suis in sepulchris patrum suorum in modin, et planxerunt eum omnis israel planctu magno.	2020-04-18	Liber_I_Machabaeorum
1100000098	caput 3	2020-04-18	Liber_I_Machabaeorum
1100000099	et surrexit iudas, qui vocabatur machabaeus, filius eius, pro eo:et adiuvabant eum omnes fratres eius, et universi qui se coniunxerant patri eius, et praeliabantur praelium israel cum laetitia.	2020-04-18	Liber_I_Machabaeorum
1100000100	et dilatavit gloriam populo suo,	2020-04-18	Liber_I_Machabaeorum
1100000101	et induit se loricam sicut gigas,	2020-04-18	Liber_I_Machabaeorum
1100000102	et succinxit se arma bellica sua in praeliis,	2020-04-18	Liber_I_Machabaeorum
1100000103	et protegebat castra gladio suo.	2020-04-18	Liber_I_Machabaeorum
1100000104	similis factus est leoni in operibus suis,	2020-04-18	Liber_I_Machabaeorum
1100000105	et sicut catulus leonis rugiens in venatione.	2020-04-18	Liber_I_Machabaeorum
1100000106	et persecutus est iniquos perscrutans eos:	2020-04-18	Liber_I_Machabaeorum
1100000107	et qui conturbabant populum suum, eos succendit flammis:	2020-04-18	Liber_I_Machabaeorum
1100000108	et repulsi sunt inimici eius prae timore eius,	2020-04-18	Liber_I_Machabaeorum
1100000109	et omnes operarii iniquitatis conturbati sunt:	2020-04-18	Liber_I_Machabaeorum
1100000110	et directa est salus in manu eius.	2020-04-18	Liber_I_Machabaeorum
1100000111	et exacerbabat reges multos,	2020-04-18	Liber_I_Machabaeorum
1100000112	et laetificabat iacob in operibus suis,	2020-04-18	Liber_I_Machabaeorum
1100000113	et in saeculum memoria eius in benedictione.	2020-04-18	Liber_I_Machabaeorum
1100000114	et perambulavit civitates iuda,	2020-04-18	Liber_I_Machabaeorum
1100000115	et perdidit impios ex eis,	2020-04-18	Liber_I_Machabaeorum
1100000116	et avertit iram ab israel.	2020-04-18	Liber_I_Machabaeorum
1100000117	et nominatus est usque ad novissimum terrae,	2020-04-18	Liber_I_Machabaeorum
1100000118	et congregavit pereuntes.	2020-04-18	Liber_I_Machabaeorum
1100000119	et congregavit apollonius gentes, et a samaria virtutem multam et magnam ad bellandum contra israel.	2020-04-18	Liber_I_Machabaeorum
1100000120	et cognovit iudas, et exiit obviam illi: et percussit, et occidit illum: et ceciderunt vulnerati multi, et reliqui fugerunt.	2020-04-18	Liber_I_Machabaeorum
1100000121	et accepit spolia eorum: et gladium apollonii abstulit iudas, et erat pugnans in eo omnibus diebus.	2020-04-18	Liber_I_Machabaeorum
1100000122	et audivit seron princeps exercitus syriae, quod congregavit iudas congregationem fidelium, et ecclesiam secum,et ait: faciam mihi nomen, et glorificabor in regno, et debellabo iudam, et eos qui cum ipso sunt, qui spernebant verbum regis.	2020-04-18	Liber_I_Machabaeorum
1100000123	et praeparavit se: et ascenderunt cum eo castra impiorum fortes auxiliarii ut facerent vindictam in filios israel.	2020-04-18	Liber_I_Machabaeorum
1100000124	et appropinquaverunt usque ad bethoron: et exivit iudas obviam illi cum paucis.	2020-04-18	Liber_I_Machabaeorum
1100000125	ut autem viderunt exercitum venientem sibi obviam, dixerunt iudae: quomodo poterimus pauci pugnare contra multitudinem tantam, et tam fortem, et nos fatigati sumus ieiunio hodie?	2020-04-18	Liber_I_Machabaeorum
1100000126	et ait iudas: facile est concludi multos in manus paucorum: et non est differentia in conspectu dei caeli liberare in multis, et in paucis:quoniam non in multitudine exercitus victoria belli, sed de caelo fortitudo est.	2020-04-18	Liber_I_Machabaeorum
1100000127	ipsi veniunt ad nos in multitudine contumaci, et superbia, ut disperdant nos, et uxores nostras, et filios nostros, et ut spolient nos:nos vero pugnabimus pro animabus nostris, et legibus nostris:et ipse dominus conteret eos ante faciem nostram: vos autem ne timueritis eos.	2020-04-18	Liber_I_Machabaeorum
1100000128	ut cessavit autem loqui, insiluit in eos subito: et contritus est seron et exercitus eius in conspectu ipsius:et persecutus est eum in descensu bethoron usque in campum, et ceciderunt ex eis octingenti viri, reliqui autem fugerunt in terram philisthiim.	2020-04-18	Liber_I_Machabaeorum
1100000129	et cecidit timor iudae ac fratrum eius, et formido super omnes gentes in circuitu eorum:et pervenit ad regem nomen eius, et de praeliis iudae narrabant omnes gentes.	2020-04-18	Liber_I_Machabaeorum
1100000130	ut audivit autem rex antiochus sermones istos, iratus est animo: et misit, et congregavit exercitum universi regni sui, castra fortia valde:et aperuit aerarium suum, et dedit stipendia exercitui in annum: et mandavit illis ut essent parati ad omnia.	2020-04-18	Liber_I_Machabaeorum
1100000131	et vidit quod defecit pecunia de thesauris suis, et tributa regionis modica propter dissensionem et plagam quam fecit in terra, ut tolleret legitima, quae erant a primis diebus:et timuit ne non haberet ut semel et bis, in sumptus et donaria, quae dederat ante larga manu: et abundaverat super reges qui ante eum fuerant.	2020-04-18	Liber_I_Machabaeorum
1100000132	et consternatus erat animo valde, et cogitavit ire in persidem, et accipere tributa regionum, et congregare argentum multum.	2020-04-18	Liber_I_Machabaeorum
1100000133	et reliquit lysiam hominem nobilem de genere regali, super negotia regia, a flumine euphrate usque ad flumen aegypti,et ut nutriret antiochum filium suum, donec rediret.	2020-04-18	Liber_I_Machabaeorum
1100000134	et tradidit ei medium exercitum, et elephantos: et mandavit ei de omnibus quae volebat, et de inhabitantibus iudaeam, et ierusalem:et ut mitteret ad eos exercitum ad conterendam et extirpandam virtutem israel, et reliquias ierusalem, et auferendam memoriam eorum de loco:et ut constitueret habitatores filios alienigenas in omnibus finibus eorum, et sorte distribueret terram eorum.	2020-04-18	Liber_I_Machabaeorum
1100000135	et rex assumpsit partem exercitus residui, et exivit ab antiochia civitate regni sui anno centesimo et quadragesimo septimo: et transfretavit euphraten flumen, et perambulabat superiores regiones.	2020-04-18	Liber_I_Machabaeorum
1100000136	et elegit lysias ptolemaeum filium dorymini, et nicanorem, et gorgiam, viros potentes ex amicis regis:et misit cum eis quadraginta millia virorum, et septem millia equitum, ut venirent in terram iuda, et disperderent eam secundum verbum regis.	2020-04-18	Liber_I_Machabaeorum
1100000137	et processerunt cum universa virtute sua, et venerunt, et applicuerunt emmaum in terra campestri.	2020-04-18	Liber_I_Machabaeorum
1100000138	et audierunt mercatores regionum nomen eorum: et acceperunt argentum, et aurum multum valde, et pueros, et venerunt in castra ut acciperent filios israel in servos, et additi sunt ad eos exercitus syriae, et terrae alienigenarum.	2020-04-18	Liber_I_Machabaeorum
1100000139	et vidit iudas et fratres eius, quia multiplicata sunt mala, et exercitus applicabant ad fines eorum: et cognoverunt verba regis, quae mandavit populo facere in interitum et consummationem:et dixerunt unusquisque ad proximum suum: erigamus deiectionem populi nostri, et pugnemus pro populo nostro, et sanctis nostris.	2020-04-18	Liber_I_Machabaeorum
1100000140	et congregatus est conventus ut essent parati in praelium, et ut orarent et peterent misericordiam et miserationes.	2020-04-18	Liber_I_Machabaeorum
1100000141	et ierusalem non habitabatur, sed erat sicut desertum: non erat qui ingrederetur et egrederetur de natis eius. 	2020-04-18	Liber_I_Machabaeorum
1100000142	et sanctum conculcabatur: et filii alienigenarum erant in arce; ibi erat habitatio gentium: et ablata est voluptas a iacob, et defecit ibi tibia et cithara.	2020-04-18	Liber_I_Machabaeorum
1100000143	et congregati sunt, et venerunt in maspha contra ierusalem, quia locus orationis erat in maspha ante in israel.	2020-04-18	Liber_I_Machabaeorum
1100000144	et ieiunaverunt illa die, et induerunt se ciliciis, et cinerem imposuerunt capiti suo, et disciderunt vestimenta sua:et expanderunt libros legis, de quibus scrutabantur gentes similitudinem simulacrorum suorum:et attulerunt ornamenta sacerdotalia, et primitias, et decimas: et suscitaverunt nazaraeos, qui impleverant dies,et clamaverunt voce magna in caelum, dicentes: quid faciemus istis, et quo eos ducemus?	2020-04-18	Liber_I_Machabaeorum
1100000145	et sancta tua conculcata sunt, et contaminata sunt, et sacerdotes tui facti sunt in luctum, et in humilitatem:et ecce nationes convenerunt adversum nos ut nos disperdant: tu scis quae cogitant in nos.	2020-04-18	Liber_I_Machabaeorum
1100000146	quomodo poterimus subsistere ante faciem eorum, nisi tu, deus, adiuves nos?	2020-04-18	Liber_I_Machabaeorum
1100000147	et tubis exclamaverunt voce magna.	2020-04-18	Liber_I_Machabaeorum
1100000148	et post haec constituit iudas duces populi, tribunos, et centuriones, et pentacontarchos, et decuriones.	2020-04-18	Liber_I_Machabaeorum
1100000149	et dixit his, qui aedificabant domos, et sponsabant uxores, et plantabant vineas, et formidolosis, ut redirent unusquisque in domum suam secundum legem.	2020-04-18	Liber_I_Machabaeorum
1100000150	et moverunt castra, et collocaverunt ad austrum emmaum.	2020-04-18	Liber_I_Machabaeorum
1100000151	et ait iudas: accingimini, et estote filii potentes, et estote parati in mane, ut pugnetis adversus nationes has quae convenerunt adversus nos disperdere nos, et sancta nostra:quoniam melius est nos mori in bello, quam videre mala gentis nostrae, et sanctorum.	2020-04-18	Liber_I_Machabaeorum
1100000152	sicut autem fuerit voluntas in caelo, sic fiat.	2020-04-18	Liber_I_Machabaeorum
1100000153	caput 4	2020-04-18	Liber_I_Machabaeorum
1100000154	et assumpsit gorgias quinque millia virorum, et mille equites electos: et moverunt castra nocte,ut applicarent ad castra iudaeorum, et percuterent eos subito: et filii, qui erant ex arce, erant illis duces.	2020-04-18	Liber_I_Machabaeorum
1100000155	et audivit iudas, et surrexit ipse et potentes percutere virtutem exercituum regis, qui erant in emmaum:adhuc enim dispersus erat exercitus a castris.	2020-04-18	Liber_I_Machabaeorum
1100000156	et venit gorgias in castra iudae noctu, et neminem invenit: et quaerebat eos in montibus, quoniam dixit: fugiunt hi a nobis.	2020-04-18	Liber_I_Machabaeorum
1100000157	et cum dies factus esset, apparuit iudas in campo cum tribus millibus virorum tantum, qui tegumenta et gladios non habebant:et viderunt castra gentium valida, et loricatos et equitatus in circuitu eorum, et hi docti ad praelium.	2020-04-18	Liber_I_Machabaeorum
1100000158	et ait iudas viris, qui secum erant: ne timueritis multitudinem eorum, et impetum eorum ne formidetis.	2020-04-18	Liber_I_Machabaeorum
1100000159	mementote qualiter salvi facti sunt patres nostri in mari rubro, cum sequeretur eos pharao cum exercitu multo.	2020-04-18	Liber_I_Machabaeorum
1100000160	et nunc clamemus in caelum: et miserebitur nostri dominus, et memor erit testamenti patrum nostrorum, et conteret exercitum istum ante faciem nostram hodie:et scient omnes gentes quia est qui redimat et liberet israel.	2020-04-18	Liber_I_Machabaeorum
1100000161	et elevaverunt alienigenae oculos suos, et viderunt eos venientes ex adverso.	2020-04-18	Liber_I_Machabaeorum
1100000162	et exierunt de castris in praelium, et tuba cecinerunt hi qui erant cum iuda.	2020-04-18	Liber_I_Machabaeorum
1100000163	et congressi sunt: et contritae sunt gentes, et fugerunt in campum.	2020-04-18	Liber_I_Machabaeorum
1100000164	novissimi autem omnes ceciderunt in gladio, et persecuti sunt eos usque gezeron, et usque in campos idumaeae, et azoti, et iamniae: et ceciderunt ex illis usque ad tria millia virorum.	2020-04-18	Liber_I_Machabaeorum
1100000165	et reversus est iudas, et exercitus eius sequens eum.	2020-04-18	Liber_I_Machabaeorum
1100000166	dixitque ad populum: non concupiscatis spolia: quia bellum contra nos est,et gorgias et exercitus eius prope nos in monte: sed state nunc contra inimicos nostros, et expugnate eos, et sumetis postea spolia securi.	2020-04-18	Liber_I_Machabaeorum
1100000167	et adhuc loquente iuda haec, ecce apparuit pars quaedam prospiciens de monte.	2020-04-18	Liber_I_Machabaeorum
1100000168	et vidit gorgias quod in fugam conversi sunt sui, et succenderunt castra: fumus enim, qui videbatur, declarabat quod factum est.	2020-04-18	Liber_I_Machabaeorum
1100000169	quibus illi conspectis timuerunt valde, aspicientes simul et iudam, et exercitum in campo paratum ad praelium.	2020-04-18	Liber_I_Machabaeorum
1100000170	et fugerunt omnes in campum alienigenarum:et iudas reversus est ad spolia castrorum, et acceperunt aurum multum, et argentum, et hyacinthinum, et purpuram marinam, et opes magnas.	2020-04-18	Liber_I_Machabaeorum
1100000171	et conversi, hymnum canebant, et benedicebant deum in caelum, quoniam bonus est, quoniam in saeculum misericordia eius.	2020-04-18	Liber_I_Machabaeorum
1100000172	et facta est salus magna in israel in die illa.	2020-04-18	Liber_I_Machabaeorum
1100000173	quicumque autem alienigenarum evaserunt, venerunt, et nuntiaverunt lysiae universa quae acciderant.	2020-04-18	Liber_I_Machabaeorum
1100000174	quibus ille auditis, consternatus animo deficiebat: quod non qualia voluit, talia contigerunt in israel, et qualia mandavit rex.	2020-04-18	Liber_I_Machabaeorum
1100000175	et sequenti anno, congregavit lysias virorum electorum sexaginta millia, et equitum quinque millia, ut debellaret eos.	2020-04-18	Liber_I_Machabaeorum
1100000176	et venerunt in iudaeam, et castra posuerunt in bethoron, et occurrit illis iudas cum decem millibus viris.	2020-04-18	Liber_I_Machabaeorum
1100000177	et viderunt exercitum fortem, et oravit, et dixit: benedictus es, salvator israel, qui contrivisti impetum potentis in manu servi tui david, et tradidisti castra alienigenarum in manu ionathae filii saul, et armigeri eius.	2020-04-18	Liber_I_Machabaeorum
1100000178	conclude exercitum istum in manu populi tui israel, et confundantur in exercitu suo et equitibus.	2020-04-18	Liber_I_Machabaeorum
1100000179	da illis formidinem, et tabefac audaciam virtutis eorum, et commoveantur contritione sua.	2020-04-18	Liber_I_Machabaeorum
1100000180	deiice illos gladio diligentium te: et collaudent te omnes, qui noverunt nomen tuum, in hymnis.	2020-04-18	Liber_I_Machabaeorum
1100000181	et commiserunt praelium: et ceciderunt de exercitu lysiae quinque millia virorum.	2020-04-18	Liber_I_Machabaeorum
1100000182	videns autem lysias fugam suorum, et iudaeorum audaciam, et quod parati sunt aut vivere, aut mori fortiter, abiit antiochiam, et elegit milites, ut multiplicati rursus venirent in iudaeam.	2020-04-18	Liber_I_Machabaeorum
1100000183	dixit autem iudas, et fratres eius: ecce contriti sunt inimici nostri: ascendamus nunc mundare sancta, et renovare.	2020-04-18	Liber_I_Machabaeorum
1100000184	et congregatus est omnis exercitus, et ascenderunt in montem sion.	2020-04-18	Liber_I_Machabaeorum
1100000185	et viderunt sanctificationem desertam, et altare profanatum, et portas exustas, et in atriis virgulta nata sicut in saltu vel in montibus, et pastophoria diruta.	2020-04-18	Liber_I_Machabaeorum
1100000186	et sciderunt vestimenta sua, et planxerunt planctu magno, et imposuerunt cinerem super caput suum,et ceciderunt in faciem super terram, et exclamaverunt tubis signorum, et clamaverunt in caelum.	2020-04-18	Liber_I_Machabaeorum
1100000187	tunc ordinavit iudas viros ut pugnarent adversus eos qui erant in arce, donec emundarent sancta.	2020-04-18	Liber_I_Machabaeorum
1100000188	et elegit sacerdotes sine macula, voluntatem habentes in lege dei:et mundaverunt sancta, et tulerunt lapides contaminationis in locum immundum.	2020-04-18	Liber_I_Machabaeorum
1100000189	et cogitavit de altari holocaustorum, quod profanatum erat, quid de eo faceret.	2020-04-18	Liber_I_Machabaeorum
1100000190	et incidit illis consilium bonum ut destruerent illud: ne forte illis esset in opprobrium, quia contaminaverunt illud gentes, et demoliti sunt illud.	2020-04-18	Liber_I_Machabaeorum
1100000191	et reposuerunt lapides in monte domus in loco apto, quoadusque veniret propheta, et responderet de eis.	2020-04-18	Liber_I_Machabaeorum
1100000192	et acceperunt lapides integros secundum legem, et aedificaverunt altare novum secundum illud quod fuit prius:et aedificaverunt sancta, et quae intra domum erant intrinsecus: et aedem, et atria sanctificaverunt.	2020-04-18	Liber_I_Machabaeorum
1100000193	et fecerunt vasa sancta nova, et intulerunt candelabrum, et altare incensorum, et mensam, in templum.	2020-04-18	Liber_I_Machabaeorum
1100000194	et incensum posuerunt super altare, et accenderunt lucernas quae super candelabrum erant, et lucebant in templo.	2020-04-18	Liber_I_Machabaeorum
1100000195	et posuerunt super mensam panes, et appenderunt vela, et consummaverunt omnia opera quae fecerant.	2020-04-18	Liber_I_Machabaeorum
1100000196	et ante matutinum surrexerunt quinta et vigesima die mensis noni (hic est mensis casleu) centesimi quadragesimi octavi anni:et obtulerunt sacrificium secundum legem super altare holocaustorum novum, quod fecerunt.	2020-04-18	Liber_I_Machabaeorum
1100000197	secundum tempus et secundum diem in qua contaminaverunt illud gentes, in ipsa renovatum est in canticis, et citharis, et cinyris, et in cymbalis.	2020-04-18	Liber_I_Machabaeorum
1100000198	et cecidit omnis populus in faciem, et adoraverunt, et benedixerunt in caelum eum, qui prosperavit eis.	2020-04-18	Liber_I_Machabaeorum
1100000199	et fecerunt dedicationem altaris diebus octo, et obtulerunt holocausta cum laetitia, et sacrificium salutaris et laudis.	2020-04-18	Liber_I_Machabaeorum
1100000200	et ornaverunt faciem templi coronis aureis et scutulis, et dedicaverunt portas et pastophoria, et imposuerunt eis ianuas.	2020-04-18	Liber_I_Machabaeorum
1100000201	et facta est laetitia in populo magna valde, et aversum est opprobrium gentium.	2020-04-18	Liber_I_Machabaeorum
1100000202	et statuit iudas, et fratres eius, et universa ecclesia israel, ut agatur dies dedicationis altaris in temporibus suis ab anno in annum per dies octo a quinta et vigesima die mensis casleu, cum laetitia et gaudio.	2020-04-18	Liber_I_Machabaeorum
1100000203	et aedificaverunt in tempore illo montem sion, et per circuitum muros altos et turres firmas, nequando venirent gentes, et conculcarent eum sicut antea fecerunt.	2020-04-18	Liber_I_Machabaeorum
1100000204	et collocavit illic exercitum, ut servarent eum, et munivit eum ad custodiendum bethsuram, ut haberet populus munitionem contra faciem idumaeae.	2020-04-18	Liber_I_Machabaeorum
1100000205	caput 5	2020-04-18	Liber_I_Machabaeorum
1100000206	et factum est, ut audierunt gentes in circuitu quia aedificatum est altare et sanctuarium sicut prius, iratae sunt valde:et cogitabant tollere genus iacob, qui erant inter eos, et coeperunt occidere de populo, et persequi.	2020-04-18	Liber_I_Machabaeorum
1100000207	et debellabat iudas filios esau in idumaea, et eos qui erant in acrabathane, quia circumsedebant israelitas: et percussit eos plaga magna.	2020-04-18	Liber_I_Machabaeorum
1100000208	et recordatus est malitiam filiorum bean, qui erant populo in laqueum et in scandalum, insidiantes ei in via.	2020-04-18	Liber_I_Machabaeorum
1100000209	et conclusi sunt ab eo in turribus, et applicuit ad eos, et anathematizavit eos, et incendit turres eorum igni cum omnibus qui in eis erant.	2020-04-18	Liber_I_Machabaeorum
1100000210	et transivit ad filios ammon, et invenit manum fortem, et populum copiosum, et timotheum ducem ipsorum:et commisit cum eis praelia multa, et contriti sunt in conspectu eorum, et percussit eos:et cepit gazer civitatem et filias eius, et reversus est in iudaeam.	2020-04-18	Liber_I_Machabaeorum
1100000211	et congregatae sunt gentes quae sunt in galaad adversus israelitas, qui erant in finibus eorum, ut tollerent eos: et fugerunt in datheman munitionem.	2020-04-18	Liber_I_Machabaeorum
1100000212	et miserunt litteras ad iudam et fratres eius, dicentes: congregatae sunt adversum nos gentes per circuitum, ut nos auferant,et parant venire, et occupare munitionem, in quam confugimus: et timotheus est dux exercitus eorum.	2020-04-18	Liber_I_Machabaeorum
1100000213	nunc ergo veni, et eripe nos de manibus eorum, quia cecidit multitudo de nobis.	2020-04-18	Liber_I_Machabaeorum
1100000214	et omnes fratres nostri, qui erant in locis tubin, interfecti sunt: et captivas duxerunt uxores eorum, et natos, et spolia, et peremerunt illic fere mille viros.	2020-04-18	Liber_I_Machabaeorum
1100000215	et adhuc epistolae legebantur, et ecce alii nuntii venerunt de galilaea conscissis tunicis, nuntiantes secundum verba haec:dicentes convenisse adversum se a ptolemaida, et tyro, et sidone: et repleta est omnis galilaea alienigenis, ut nos consumant.	2020-04-18	Liber_I_Machabaeorum
1100000216	ut audivit autem iudas et populus sermones istos, convenit ecclesia magna cogitare quid facerent fratribus suis, qui in tribulatione erant, et expugnabantur ab eis.	2020-04-18	Liber_I_Machabaeorum
1100000217	dixitque iudas simoni fratri suo: elige tibi viros, et vade, et libera fratres tuos in galilaea: ego autem et frater meus ionathas ibimus in galaaditim.	2020-04-18	Liber_I_Machabaeorum
1100000218	et reliquit iosephum filium zachariae, et azariam, duces populi, cum residuo exercitu in iudaea ad custodiam:et praecepit illis, dicens: praeestote populo huic: et nolite bellum committere adversum gentes, donec revertamur.	2020-04-18	Liber_I_Machabaeorum
1100000219	et partiti sunt simoni viri tria millia, ut iret in galilaeam: iudae autem octo millia in galaaditim.	2020-04-18	Liber_I_Machabaeorum
1100000220	et abiit simon in galilaeam, et commisit praelia multa cum gentibus: et contritae sunt gentes a facie eius, et persecutus est eos usque ad portamptolemaidis: et ceciderunt de gentibus fere tria millia virorum. 	2020-04-18	Liber_I_Machabaeorum
1100000221	et accepit spolia eorum,et assumpsit eos qui erant in galilaea et in arbatis, cum uxoribus, et natis, et omnibus quae erant illis, et adduxit in iudaeam cum laetitia magna.	2020-04-18	Liber_I_Machabaeorum
1100000222	et iudas machabaeus, et ionathas frater eius, transierunt iordanem, et abierunt viam trium dierum per desertum.	2020-04-18	Liber_I_Machabaeorum
1100000223	et occurrerunt eis nabuthaei, et susceperunt eos pacifice, et narraverunt eis omnia quae acciderant fratribus eorum in galaaditide,et quia multi ex eis comprehensi sunt in barasa, et bosor, et in alimis, et in casphor, et mageth, et carnaim: hae omnes civitates munitae et magnae.	2020-04-18	Liber_I_Machabaeorum
1100000224	sed et in ceteris civitatibus galaaditidis tenentur comprehensi, et in crastinum constituerunt admovere exercitum civitatibus his, et comprehendere, et tollere eos in una die.	2020-04-18	Liber_I_Machabaeorum
1100000225	et convertit iudas et exercitus eius viam in desertum bosor repente, et occupavit civitatem: et occidit omnem masculum in ore gladii, et accepit omnia spolia eorum, et succendit eam igni.	2020-04-18	Liber_I_Machabaeorum
1100000226	et surrexerunt inde nocte, et ibant usque ad munitionem.	2020-04-18	Liber_I_Machabaeorum
1100000227	et factum est diluculo, cum elevassent oculos suos, ecce populus multus, cuius non erat numerus, portantes scalas et machinas ut comprehenderent munitionem, et expugnarent eos.	2020-04-18	Liber_I_Machabaeorum
1100000228	et vidit iudas quia coepit bellum, et clamor belli ascendit ad caelum sicut tuba, et clamor magnus de civitate:et dixit exercitui suo: pugnate hodie pro fratribus vestris.	2020-04-18	Liber_I_Machabaeorum
1100000229	et venit tribus ordinibus post eos, et exclamaverunt tubis, et clamaverunt in oratione.	2020-04-18	Liber_I_Machabaeorum
1100000230	et cognoverunt castra timothei quia machabaeus est, et refugerunt a facie eius: et percusserunt eos plaga magna. 	2020-04-18	Liber_I_Machabaeorum
1100000231	et ceciderunt ex eis in die illa fere octo millia virorum.	2020-04-18	Liber_I_Machabaeorum
1100000232	et divertit iudas in maspha, et expugnavit, et cepit eam: et occidit omnem masculum eius, et sumpsit spolia eius, et succendit eam igni.	2020-04-18	Liber_I_Machabaeorum
1100000233	inde perrexit, et cepit casbon, et mageth, et bosor, et reliquas civitates galaaditidis.	2020-04-18	Liber_I_Machabaeorum
1100000234	post haec autem verba congregavit timotheus exercitum alium, et castra posuit contra raphon trans torrentem.	2020-04-18	Liber_I_Machabaeorum
1100000235	et misit iudas speculari exercitum: et renuntiaverunt ei, dicentes: quia convenerunt ad eum omnes gentes quae in circuitu nostro sunt, exercitus multus nimis:et arabas conduxerunt in auxilium sibi, et castra posuerunt trans torrentem, parati ad te venire in praelium. 	2020-04-18	Liber_I_Machabaeorum
1100000236	et abiit iudas obviam illis.	2020-04-18	Liber_I_Machabaeorum
1100000237	et ait timotheus principibus exercitus sui: cum appropinquaverit iudas, et exercitus eius, ad torrentem aquae: si transierit ad nos prior, non poterimus sustinere eum, quia potens poterit adversum nos;si vero timuerit transire, et posuerit castra extra flumen, transfretamus ad eos, et poterimus adversus illum.	2020-04-18	Liber_I_Machabaeorum
1100000238	ut autem appropinquavit iudas ad torrentem aquae, statuit scribas populi secus torrentem, et mandavit eis, dicens: neminem hominem reliqueritis, sed veniant omnes in praelium.	2020-04-18	Liber_I_Machabaeorum
1100000239	et transfretavit ad illos prior, et omnis populus post eum, et contritae sunt omnes gentes a facie eorum, et proiecerunt arma sua, et fugerunt ad fanum, quod erat in carnaim.	2020-04-18	Liber_I_Machabaeorum
1100000240	et occupavit ipsam civitatem, et fanum succendit igni cum omnibus qui erant in ipso: et oppressa est carnaim, et non potuit sustinere contra faciem iudae.	2020-04-18	Liber_I_Machabaeorum
1100000241	et congregavit iudas universos israelitas, qui erant in galaaditide, a minimo usque ad maximum, et uxores eorum, et natos, et exercitum magnum valde, ut venirent in terram iuda.	2020-04-18	Liber_I_Machabaeorum
1100000242	et venerunt usque ephron: et haec civitas magna in ingressu posita, munita valde, et non erat declinare ab ea dextera vel sinistra, sed per mediam iter erat.	2020-04-18	Liber_I_Machabaeorum
1100000243	et incluserunt se qui erant in civitate, et obstruxerunt portas lapidibus: et misit ad eos iudas verbis pacificis,dicens: transeamus per terram vestram, ut eamus in terram nostram: et nemo vobis nocebit, tantum pedibus transibimus. 	2020-04-18	Liber_I_Machabaeorum
1100000244	et nolebant eis aperire.	2020-04-18	Liber_I_Machabaeorum
1100000245	et praecepit iudas praedicare in castris, ut applicarent unusquisque in quo erat loco:et applicuerunt se viri virtutis, et oppugnavit civitatem illam tota die et tota nocte, et tradita est civitas in manu eius:et peremerunt omnem masculum in ore gladii, et eradicavit eam, et accepit spolia eius: et transivit per totam civitatem super interfectos.	2020-04-18	Liber_I_Machabaeorum
1100000246	et transgressi sunt iordanem in campo magno, contra faciem bethsan.	2020-04-18	Liber_I_Machabaeorum
1100000247	et erat iudas congregans extremos, et exhortabatur populum per totam viam, donec venirent in terram iuda:et ascenderunt in montem sion cum laetitia, et gaudio, et obtulerunt holocausta, quod nemo ex eis cecidisset donec reverterentur in pace.	2020-04-18	Liber_I_Machabaeorum
1100000248	et in diebus quibus erat iudas et ionathas in terra galaad, et simon frater eius in galilaea contra faciem ptolemaidis,audivit iosephus zachariae filius, et azarias princeps virtutis, res bene gestas, et praelia quae facta sunt,et dixit: faciamus et ipsi nobis nomen, et eamus pugnare adversus gentes quae in circuitu nostro sunt.	2020-04-18	Liber_I_Machabaeorum
1100000249	et praecepit his qui erant in exercitu suo, et abierunt iamniam.	2020-04-18	Liber_I_Machabaeorum
1100000250	et exivit gorgias de civitate, et viri eius obviam illis in pugnam.	2020-04-18	Liber_I_Machabaeorum
1100000251	et fugati sunt iosephus et azarias usque in fines iudaeae: et ceciderunt illo die de populo israel ad duo millia viri, et facta est fuga magna in populo:quia non audierunt iudam, et fratres eius, existimantes fortiter se facturos.	2020-04-18	Liber_I_Machabaeorum
1100000252	ipsi autem non erant de semine virorum illorum, per quos salus facta est in israel.	2020-04-18	Liber_I_Machabaeorum
1100000253	et viri iuda magnificati sunt valde in conspectu omnis israel, et gentium omnium ubi audiebatur nomen eorum.	2020-04-18	Liber_I_Machabaeorum
1100000254	et convenerunt ad eos fausta acclamantes.	2020-04-18	Liber_I_Machabaeorum
1100000255	et exivit iudas et fratres eius, et expugnabant filios esau in terra quae ad austrum est, et percussit chebron et filias eius: et muros eius, et turres succendit igni in circuitu.	2020-04-18	Liber_I_Machabaeorum
1100000256	et movit castra ut iret in terram alienigenarum, et perambulabat samariam.	2020-04-18	Liber_I_Machabaeorum
1100000257	in die illa ceciderunt sacerdotes in bello, dum volunt fortiter facere, dum sine consilio exeunt in praelium.	2020-04-18	Liber_I_Machabaeorum
1100000258	et declinavit iudas in azotum in terram alienigenarum, et diruit aras eorum, et sculptilia deorum ipsorum succendit igni: et cepit spolia civitatum, et reversus est in terram iuda.	2020-04-18	Liber_I_Machabaeorum
1100000259	caput 6	2020-04-18	Liber_I_Machabaeorum
1100000260	et rex antiochus perambulabat superiores regiones, et audivit esse civitatem elymaidem in perside nobilissimam, et copiosam in argento et auro,templumque in ea locuples valde, et illic velamina aurea, et loricae, et scuta, quae reliquit alexander philippi rex macedo, qui regnavit primus in graecia.	2020-04-18	Liber_I_Machabaeorum
1100000261	et venit, et quaerebat capere civitatem, et depraedari eam: et non potuit, quoniam innotuit sermo his qui erant in civitate:et insurrexerunt in praelium, et fugit inde, et abiit cum tristitia magna, et reversus est in babyloniam.	2020-04-18	Liber_I_Machabaeorum
1100000262	et venit qui nuntiaret ei in perside, quia fugata sunt castra quae erant in terra iuda:et quia abiit lysias cum virtute forti in primis, et fugatus est a facie iudaeorum, et invaluerunt armis, et viribus, et spoliis multis, quae ceperunt de castris, quae exciderunt:et quia diruerunt abominationem, quam aedificaverat super altare quod erat in ierusalem: et sanctificationem, sicut prius, circumdederunt muris excelsis, sed et bethsuram civitatem suam.	2020-04-18	Liber_I_Machabaeorum
1100000263	et factum est ut audivit rex sermones istos, expavit, et commotus est valde: et decidit in lectum, et incidit in languorem prae tristitia, quia non factum est ei sicut cogitabat.	2020-04-18	Liber_I_Machabaeorum
1100000264	et erat illic per dies multos, quia renovata est in eo tristitia magna, et arbitratus est se mori.	2020-04-18	Liber_I_Machabaeorum
1100000265	et vocavit omnes amicos suos, et dixit illis: recessit somnus ab oculis meis, et concidi, et corrui corde prae sollicitudine:et dixi in corde meo: in quantam tribulationem deveni, et in quos fluctus tristitiae, in qua nunc sum: qui iucundus eram, et dilectus in potestate mea!	2020-04-18	Liber_I_Machabaeorum
1100000266	nunc vero reminiscor malorum quae feci in ierusalem, unde et abstuli omnia spolia aurea et argentea quae erant in ea, et misi auferre habitantes iudaeam sine causa.	2020-04-18	Liber_I_Machabaeorum
1100000267	cognovi ergo quia propterea invenerunt me mala ista: et ecce pereo tristitia magna in terra aliena.	2020-04-18	Liber_I_Machabaeorum
1100000268	et vocavit philippum, unum de amicis suis, et praeposuit eum super universum regnum suum:et dedit ei diadema, et stolam suam, et annulum, ut adduceret antiochum filium suum, et nutriret eum, et regnaret.	2020-04-18	Liber_I_Machabaeorum
1100000269	et mortuus est illic antiochus rex anno centesimo quadragesimo nono.	2020-04-18	Liber_I_Machabaeorum
1100000270	et cognovit lysias quoniam mortuus est rex, et constituit regnare antiochum filium eius, quem nutrivit adolescentem: et vocavit nomen eius eupator.	2020-04-18	Liber_I_Machabaeorum
1100000271	et hi qui erant in arce, concluserant israel in circuitu sanctorum: et quaerebant eis mala semper, et firmamentum gentium.	2020-04-18	Liber_I_Machabaeorum
1100000272	et cogitavit iudas disperdere eos: et convocavit universum populum, ut obsiderent eos.	2020-04-18	Liber_I_Machabaeorum
1100000273	et convenerunt simul, et obsederunt eos anno centesimo quinquagesimo, et fecerunt ballistas et machinas.	2020-04-18	Liber_I_Machabaeorum
1100000274	et exierunt quidam ex eis qui obsidebantur: et adiunxerunt se illis aliqui impii ex israel,et abierunt ad regem, et dixerunt: quousque non facis iudicium, et vindicas fratres nostros?	2020-04-18	Liber_I_Machabaeorum
1100000275	nos decrevimus servire patri tuo, et ambulare in praeceptis eius, et obsequi edictis eius:et filii populi nostri propter hoc alienabant se a nobis, et quicumque inveniebantur ex nobis, interficiebantur, et haereditates nostrae diripiebantur.	2020-04-18	Liber_I_Machabaeorum
1100000276	et non ad nos tantum extenderunt manum, sed et in omnes fines nostros:et ecce applicuerunt hodie ad arcem ierusalem occupare eam, et munitionem bethsuram munierunt:et nisi praeveneris eos velocius, maiora quam haec facient, et non poteris obtinere eos.	2020-04-18	Liber_I_Machabaeorum
1100000277	et iratus est rex, ut haec audivit: et convocavit omnes amicos suos, et principes exercitus sui, et eos qui super equites erant:sed et de regnis aliis et de insulis maritimis venerunt ad eum exercitus conductitii.	2020-04-18	Liber_I_Machabaeorum
1100000278	et erat numerus exercitus eius, centum millia peditum, et viginti millia equitum, et elephanti triginta duo, docti ad praelium.	2020-04-18	Liber_I_Machabaeorum
1100000279	et venerunt per idumaeam, et applicuerunt ad bethsuram, et pugnaverunt dies multos: et fecerunt machinas, et exierunt, et succenderunt eas igni, et pugnaverunt viriliter.	2020-04-18	Liber_I_Machabaeorum
1100000280	et recessit iudas ab arce, et movit castra ad bethzacharam contra castra regis.	2020-04-18	Liber_I_Machabaeorum
1100000281	et surrexit rex ante lucem, et concitavit exercitus in impetum contra viam bethzacharam: et comparaverunt se exercitus in praelium, et tubis cecinerunt:et elephantis ostenderunt sanguinem uvae et mori, ad acuendos eos in praelium:et diviserunt bestias per legiones, et astiterunt singulis elephantis mille viri in loricis concatenatis, et galeae aereae in capitibus eorum: et quingenti equites ordinati unicuique bestiae electi erant.	2020-04-18	Liber_I_Machabaeorum
1100000282	hi ante tempus, ubicumque erat bestia, ibi erant: et quocumque ibat, ibant, et non discedebant ab ea.	2020-04-18	Liber_I_Machabaeorum
1100000283	sed et turres ligneae super eos firmae protegentes super singulas bestias: et super eas machinae: et super singulas viri virtutis triginta duo, qui pugnabant desuper: et indus magister bestiae.	2020-04-18	Liber_I_Machabaeorum
1100000284	et residuum equitatum hinc et inde statuit in duas partes, tubis exercitum commovere, et perurgere constipatos in legionibus eius.	2020-04-18	Liber_I_Machabaeorum
1100000285	et ut refulsit sol in clypeos aureos et aereos, resplenduerunt montes ab eis, et resplenduerunt sicut lampades ignis.	2020-04-18	Liber_I_Machabaeorum
1100000286	et distincta est pars exercitus regis per montes excelsos, et alia per loca humilia: et ibant caute et ordinate.	2020-04-18	Liber_I_Machabaeorum
1100000287	et commovebantur omnes inhabitantes terram a voce multitudinis, et incessu turbae, et collisione armorum: erat enim exercitus magnus valde, et fortis.	2020-04-18	Liber_I_Machabaeorum
1100000288	et appropiavit iudas et exercitus eius in praelium, et ceciderunt de exercitu regis sexcenti viri.	2020-04-18	Liber_I_Machabaeorum
1100000289	et vidit eleazar filius saura unam de bestiis loricatam loricis regis: et erat eminens super ceteras bestias, et visum est ei quod in ea esset rex:et dedit se ut liberaret populum suum, et acquireret sibi nomen aeternum.	2020-04-18	Liber_I_Machabaeorum
1100000290	et cucurrit ad eam audacter in medio legionis, interficiens a dextris et a sinistris, et cadebant ab eo huc atque illuc.	2020-04-18	Liber_I_Machabaeorum
1100000291	et ivit sub pedes elephantis, et supposuit se ei, et occidit eum: et cecidit in terram super ipsum, et mortuus est illic.	2020-04-18	Liber_I_Machabaeorum
1100000292	et videntes virtutem regis, et impetum exercitus eius, diverterunt se ab eis.	2020-04-18	Liber_I_Machabaeorum
1100000293	castra autem regis ascenderunt contra eos in ierusalem, et applicuerunt castra regis ad iudaeam, et montem sion.	2020-04-18	Liber_I_Machabaeorum
1100000294	et fecit pacem cum his qui erant in bethsura: et exierunt de civitate, quia non erant eis ibi alimenta conclusis, quia sabbata erant terrae.	2020-04-18	Liber_I_Machabaeorum
1100000295	et comprehendit rex bethsuram: et constituit illic custodiam servare eam.	2020-04-18	Liber_I_Machabaeorum
1100000296	et convertit castra ad locum sanctificationis dies multos: et statuit illic ballistas, et machinas, et ignis iacula, et tormenta ad lapides iactandos, et spicula, et scorpios ad mittendas sagittas, et fundibula.	2020-04-18	Liber_I_Machabaeorum
1100000297	fecerunt autem et ipsi machinas adversus machinas eorum, et pugnaverunt dies multos.	2020-04-18	Liber_I_Machabaeorum
1100000298	escae autem non erant in civitate, eo quod septimus annus esset: et qui remanserant in iudaea de gentibus, consumpserant reliquias eorum, quae repositae fuerant.	2020-04-18	Liber_I_Machabaeorum
1100000299	et remanserunt in sanctis viri pauci, quoniam obtinuerat eos fames: et dispersi sunt unusquisque in locum suum.	2020-04-18	Liber_I_Machabaeorum
1100000300	et audivit lysias quod philippus, quem constituerat rex antiochus cum adhuc viveret, ut nutriret antiochum filium suum, et regnaret,reversus esset a perside et media, et exercitus qui abierat cum ipso, et quia quaerebat suscipere regni negotia:festinavit ire, et dicere ad regem, et duces exercitus: deficimus quotidie, et esca nobis modica est; et locus, quem obsidemus, est munitus, et incumbit nobis ordinare de regno.	2020-04-18	Liber_I_Machabaeorum
1100000301	nunc itaque demus dextras hominibus istis, et faciamus cum illis pacem, et cum omni gente eorum:et constituamus illis ut ambulent in legitimis suis sicut prius: propter legitima enim ipsorum, quae despeximus, irati sunt, et fecerunt omnia haec.	2020-04-18	Liber_I_Machabaeorum
1100000302	et placuit sermo in conspectu regis et principum: et misit ad eos pacem facere, et receperunt illam.	2020-04-18	Liber_I_Machabaeorum
1100000303	et iuravit illis rex et principes, et exierunt de munitione.	2020-04-18	Liber_I_Machabaeorum
1100000304	et intravit rex montem sion, et vidit munitionem loci: et rupit citius iuramentum quod iuravit, et mandavit destruere murum in gyro.	2020-04-18	Liber_I_Machabaeorum
1100000305	et discessit festinanter, et reversus est antiochiam, et invenit philippum dominantem civitati: et pugnavit adversus eum, et occupavit civitatem.	2020-04-18	Liber_I_Machabaeorum
1100000306	caput 7	2020-04-18	Liber_I_Machabaeorum
1100000307	anno centesimo quinquagesimo primo, exiit demetrius seleuci filius ab urbe roma, et ascendit cum paucis viris in civitatem maritimam, et regnavit illic.	2020-04-18	Liber_I_Machabaeorum
1100000308	et factum est, ut ingressus est domum regni patrum suorum, comprehendit exercitus antiochum et lysiam, ut adducerent eos ad eum.	2020-04-18	Liber_I_Machabaeorum
1100000309	et res ei innotuit, et ait: nolite mihi ostendere faciem eorum.	2020-04-18	Liber_I_Machabaeorum
1100000310	et occidit eos exercitus. 	2020-04-18	Liber_I_Machabaeorum
1100000311	et sedit demetrius super sedem regni sui.	2020-04-18	Liber_I_Machabaeorum
1100000312	et venerunt ad eum viri iniqui et impii ex israel: et alcimus dux eorum, qui volebat fieri sacerdos.	2020-04-18	Liber_I_Machabaeorum
1100000313	et accusaverunt populum apud regem, dicentes: perdidit iudas et fratres eius omnes amicos tuos, et nos dispersit de terra nostra.	2020-04-18	Liber_I_Machabaeorum
1100000314	nunc ergo mitte virum, cui credis, ut eat, et videat exterminium omne quod fecit nobis, et regionibus regis: et puniat omnes amicos eius, et adiutores eorum.	2020-04-18	Liber_I_Machabaeorum
1100000315	et elegit rex ex amicis suis bacchidem, qui dominabatur trans flumen magnum in regno, et fidelem regi: et misit eum,ut videret exterminium quod fecit iudas: sed et alcimum impium constituit in sacerdotium, et mandavit ei facere ultionem in filios israel.	2020-04-18	Liber_I_Machabaeorum
1100000316	et surrexerunt, et venerunt cum exercitu magno in terram iuda: et miserunt nuntios, et locuti sunt ad iudam et ad fratres eius verbis pacificis in dolo.	2020-04-18	Liber_I_Machabaeorum
1100000317	et non intenderunt sermonibus eorum: viderunt enim quia venerunt cum exercitu magno.	2020-04-18	Liber_I_Machabaeorum
1100000318	et convenerunt ad alcimum et bacchidem congregatio scribarum requirere quae iusta sunt:et primi, assidaei qui erant in filiis israel: et exquirebant ab eis pacem.	2020-04-18	Liber_I_Machabaeorum
1100000319	dixerunt enim: homo sacerdos de semine aaron venit; non decipiet nos:et locutus est cum eis verba pacifica, et iuravit illis, dicens: non inferemus vobis malum, neque amicis vestris.	2020-04-18	Liber_I_Machabaeorum
1100000320	et crediderunt ei: et comprehendit ex eis sexaginta viros, et occidit eos in una die, secundum verbum quod scriptum est:carnes sanctorum tuorum, et sanguinem ipsorum effuderunt in circuitu ierusalem, et non erat qui sepeliret.	2020-04-18	Liber_I_Machabaeorum
1100000321	et incubuit timor et tremor in omnem populum: quia dixerunt: non est veritas, et iudicium in eis: transgressi sunt enim constitutum, et iusiurandum quod iuraverunt.	2020-04-18	Liber_I_Machabaeorum
1100000322	et movit bacchides castra ab ierusalem, et applicuit in bethzecha: et misit, et comprehendit multos ex eis qui a se effugerant: et quosdam de populo mactavit, et in puteum magnum proiecit.	2020-04-18	Liber_I_Machabaeorum
1100000323	et commisit regionem alcimo, et reliquit cum eo auxilium in adiutorium ipsi. 	2020-04-18	Liber_I_Machabaeorum
1100000324	et abiit bacchides ad regem:et satis agebat alcimus pro principatu sacerdotii sui:et convenerunt ad eum omnes, qui perturbabant populum suum, et obtinuerunt terram iuda, et fecerunt plagam magnam in israel.	2020-04-18	Liber_I_Machabaeorum
1100000325	et vidit iudas omnia mala quae fecit alcimus et qui cum eo erant filiis israel, multo plus quam gentes:et exiit in omnes fines iudaeae in circuitu, et fecit vindictam in viros desertores, et cessaverunt ultra exire in regionem.	2020-04-18	Liber_I_Machabaeorum
1100000326	vidit autem alcimus quod praevaluit iudas et qui cum eo erant, et cognovit quia non potest sustinere eos: et regressus est ad regem, et accusavit eos multis criminibus.	2020-04-18	Liber_I_Machabaeorum
1100000327	et misit rex nicanorem, unum ex principibus suis nobilioribus, qui erat inimicitias exercens contra israel: et mandavit ei evertere populum.	2020-04-18	Liber_I_Machabaeorum
1100000328	et venit nicanor in ierusalem cum exercitu magno, et misit ad iudam et ad fratres eius verbis pacificis cum dolo,dicens: non sit pugna inter me et vos: veniam cum viris paucis, ut videam facies vestras cum pace.	2020-04-18	Liber_I_Machabaeorum
1100000329	et venit ad iudam, et salutaverunt se invicem pacifice: et hostes parati erant rapere iudam.	2020-04-18	Liber_I_Machabaeorum
1100000330	et innotuit sermo iudae quoniam cum dolo venerat ad eum: et conterritus est ab eo, et amplius noluit videre faciem eius.	2020-04-18	Liber_I_Machabaeorum
1100000331	et cognovit nicanor quoniam denudatum est consilium eius: et exivit obviam iudae in pugnam iuxta capharsalama.	2020-04-18	Liber_I_Machabaeorum
1100000332	et ceciderunt de nicanoris exercitu fere quinque millia viri, et fugerunt in civitatem david.	2020-04-18	Liber_I_Machabaeorum
1100000333	et post haec verba ascendit nicanor in montem sion: et exierunt de sacerdotibus populi salutare eum in pace, et demonstrare ei holocautomata, quae offerebantur pro rege.	2020-04-18	Liber_I_Machabaeorum
1100000334	et irridens sprevit eos, et polluit: et locutus est superbe,et iuravit cum ira, dicens: nisi traditus fuerit iudas et exercitus eius in manus meas, continuo cum regressus fuero in pace, succendam domum istam. 	2020-04-18	Liber_I_Machabaeorum
1100000335	et exiit cum ira magna.	2020-04-18	Liber_I_Machabaeorum
1100000336	et intraverunt sacerdotes, et steterunt ante faciem altaris et templi, et flentes dixerunt:tu, domine, elegisti domum istam ad invocandum nomen tuum in ea, ut esset domus orationis et obsecrationis populo tuo:fac vindictam in homine isto et exercitu eius, et cadant in gladio: memento blasphemias eorum, et ne dederis eis ut permaneant.	2020-04-18	Liber_I_Machabaeorum
1100000337	et exiit nicanor ab ierusalem, et castra applicuit ad bethoron: et occurrit illi exercitus syriae.	2020-04-18	Liber_I_Machabaeorum
1100000338	et iudas applicuit in adarsa cum tribus millibus viris: et oravit iudas, et dixit:qui missi erant a rege sennacherib, domine, quia blasphemaverunt te, exiit angelus, et percussit ex eis centum octoginta quinque millia:sic contere exercitum istum in conspectu nostro hodie: et sciant ceteri quia male locutus est super sancta tua: et iudica illum secundum malitiam illius.	2020-04-18	Liber_I_Machabaeorum
1100000339	et commiserunt exercitus praelium tertiadecima die mensis adar: et contrita sunt castra nicanoris, et cecidit ipse primus in praelio.	2020-04-18	Liber_I_Machabaeorum
1100000340	ut autem vidit exercitus eius quia cecidisset nicanor, proiecerunt arma sua, et fugerunt:et persecuti sunt eos viam unius diei ab adazer usquequo veniatur in gazara, et tubis cecinerunt post eos cum significationibus:et exierunt de omnibus castellis iudaeae in circuitu, et ventilabant eos cornibus, et convertebantur iterum ad eos, et ceciderunt omnes gladio, et non est relictus ex eis nec unus.	2020-04-18	Liber_I_Machabaeorum
1100000341	et acceperunt spolia eorum in praedam: et caput nicanoris amputaverunt, et dexteram eius, quam extenderat superbe, et attulerunt, et suspenderunt contra ierusalem.	2020-04-18	Liber_I_Machabaeorum
1100000342	et laetatus est populus valde, et egerunt diem illam in laetitia magna.	2020-04-18	Liber_I_Machabaeorum
1100000343	et constituit agi omnibus annis diem istam tertiadecima die mensis adar.	2020-04-18	Liber_I_Machabaeorum
1100000344	et siluit terra iuda dies paucos.	2020-04-18	Liber_I_Machabaeorum
1100000345	caput 8	2020-04-18	Liber_I_Machabaeorum
1100000346	et audivit iudas nomen romanorum, quia sunt potentes viribus, et acquiescunt ad omnia quae postulantur ab eis, et quicumque accesserunt ad eos, statuerunt cum eis amicitias: et quia sunt potentes viribus.	2020-04-18	Liber_I_Machabaeorum
1100000347	et audierunt praelia eorum, et virtutes bonas, quas fecerunt in galatia, quia obtinuerunt eos, et duxerunt sub tributum:et quanta fecerunt in regione hispaniae, et quod in potestatem redegerunt metalla argenti et auri, quae illic sunt, et possederunt omnem locum consilio suo, et patientia:locaque quae longe erant valde ab eis, et reges, qui supervenerant eis ab extremis terrae, contriverunt, et percusserunt eos plaga magna: ceteri autem dant eis tributum omnibus annis.	2020-04-18	Liber_I_Machabaeorum
1100000348	et philippum et persen ceteorum regem, et ceteros qui adversum eos arma tulerant, contriverunt in bello, et obtinuerunt eos:et antiochum magnum regem asiae, qui eis pugnam intulerat habens centum viginti elephantos, et equitatum, et currus, et exercitum magnum valde, contritum ab eis:et quia ceperunt eum vivum, et statuerunt ei ut daret ipse, et qui regnarent post ipsum, tributum magnum, et daret obsides, et constitutum,et regionem indorum, et medos, et lydos, de optimis regionibus eorum: et acceptas eas ab eis, dederunt eumeni regi,et quia qui erant apud helladam, voluerunt ire, et tollere eos: et innotuit sermo his,et miserunt ad eos ducem unum, et pugnaverunt contra illos, et ceciderunt ex eis multi, et captivas duxerunt uxores eorum et filios, et diripuerunt eos, et terram eorum possederunt, et destruxerunt muros eorum, et in servitutem illos redegerunt usque in hunc diem:et residua regna, et insulas, quae aliquando restiterant illis, exterminaverunt, et in potestatem redegerunt.	2020-04-18	Liber_I_Machabaeorum
1100000349	cum amicis autem suis, et qui in ipsis requiem habebant, conservaverunt amicitiam, et obtinuerunt regna, quae erant proxima, et quae erant longe: quia quicumque audiebant nomen eorum, timebant eos:quibus vero vellent auxilio esse ut regnarent, regnabant: quos autem vellent, regno deturbabant: et exaltati sunt valde.	2020-04-18	Liber_I_Machabaeorum
1100000350	et in omnibus istis nemo portabat diadema, nec induebatur purpura, ut magnificaretur in ea.	2020-04-18	Liber_I_Machabaeorum
1100000351	et quia curiam fecerunt sibi, et quotidie consulebant trecentos viginti consilium agentes semper de multitudine, ut quae digna sunt, gerant:et committunt uni homini magistratum suum per singulos annos dominari universae terrae suae, et omnes obediunt uni, et non est invidia, neque zelus inter eos.	2020-04-18	Liber_I_Machabaeorum
1100000352	et elegit iudas eupolemum filium ioannis filii iacob, et iasonem filium eleazari, et misit eos romam constituere cum illis amicitiam et societatem:et ut auferrent ab eis iugum graecorum, quia viderunt quod in servitutem premerent regnum israel.	2020-04-18	Liber_I_Machabaeorum
1100000353	et abierunt romam viam multam valde, et introierunt curiam, et dixerunt:iudas machabaeus, et fratres eius, et populus iudaeorum, miserunt nos ad vos statuere vobiscum societatem et pacem, et conscribere nos socios et amicos vestros.	2020-04-18	Liber_I_Machabaeorum
1100000354	et placuit sermo in conspectu eorum.	2020-04-18	Liber_I_Machabaeorum
1100000355	et hoc rescriptum est quod rescripserunt in tabulis aereis, et miserunt in ierusalem, ut esset apud eos ibi memoriale pacis et societatis:bene sit romanis, et genti iudaeorum, in mari et in terra in aeternum: gladiusque et hostis procul sit ab eis.	2020-04-18	Liber_I_Machabaeorum
1100000356	quod si institerit bellum romanis prius, aut omnibus sociis eorum in omni dominatione eorum,auxilium feret gens iudaeorum, prout tempus dictaverit, corde pleno:et praeliantibus non dabunt, neque subministrabunt triticum, arma, pecuniam, naves, sicut placuit romanis: et custodient mandata eorum, nihil ab eis accipientes.	2020-04-18	Liber_I_Machabaeorum
1100000357	similiter autem et si genti iudaeorum prius acciderit bellum, adiuvabunt romani ex animo, prout eis tempus permiserit:et adiuvantibus non dabitur triticum, arma, pecunia, naves, sicut placuit romanis: et custodient mandata eorum absque dolo:secundum haec verba constituerunt romani populo iudaeorum.	2020-04-18	Liber_I_Machabaeorum
1100000358	quod si post haec verba hi aut illi addere aut demere ad haec aliquid voluerint, facient ex proposito suo: et quaecumque addiderint, vel dempserint, rata erunt.	2020-04-18	Liber_I_Machabaeorum
1100000359	sed et de malis, quae demetrius rex fecit in eos, scripsimus ei, dicentes: quare gravasti iugum tuum super amicos nostros, et socios iudaeos?	2020-04-18	Liber_I_Machabaeorum
1100000360	si ergo iterum adierint nos, adversum te faciemus illis iudicium, et pugnabimus tecum mari terraque.	2020-04-18	Liber_I_Machabaeorum
1100000361	caput 9	2020-04-18	Liber_I_Machabaeorum
1100000362	interea, ut audivit demetrius quia cecidit nicanor et exercitus eius in praelio, apposuit bacchidem et alcimum rursum mittere in iudaeam, et dextrum cornu cum illis.	2020-04-18	Liber_I_Machabaeorum
1100000363	et abierunt viam quae ducit in galgala, et castra posuerunt in masaloth, quae est in arbellis: et occupaverunt eam, et peremerunt animas hominum multas.	2020-04-18	Liber_I_Machabaeorum
1100000364	in mense primo anni centesimi et quinquagesimi secundi, applicuerunt exercitum ad ierusalem:et surrexerunt, et abierunt in beream viginti millia virorum, et duo millia equitum.	2020-04-18	Liber_I_Machabaeorum
1100000365	et iudas posuerat castra in laisa, et tria millia viri electi cum eo:et viderunt multitudinem exercitus, quia multi sunt, et timuerunt valde: et multi subtraxerunt se de castris, et non remanserunt ex eis nisi octingenti viri.	2020-04-18	Liber_I_Machabaeorum
1100000366	et vidit iudas quod defluxit exercitus suus, et bellum perurgebat eum, et confractus est corde, quia non habebat tempus congregandi eos, et dissolutus est.	2020-04-18	Liber_I_Machabaeorum
1100000367	et dixit his qui residui erant: surgamus, et eamus ad adversarios nostros, si poterimus pugnare adversus eos.	2020-04-18	Liber_I_Machabaeorum
1100000368	et avertebant eum, dicentes: non poterimus, sed liberemus animas nostras modo, et revertamur ad fratres nostros, et tunc pugnabimus adversus eos: nos autem pauci sumus.	2020-04-18	Liber_I_Machabaeorum
1100000369	et ait iudas: absit istam rem facere ut fugiamus ab eis: et si appropiavit tempus nostrum, moriamur in virtute propter fratres nostros, et non inferamus crimen gloriae nostrae.	2020-04-18	Liber_I_Machabaeorum
1100000370	et movit exercitus de castris, et steterunt illis obviam: et divisi sunt equites in duas partes, et fundibularii et sagittarii praeibant exercitum, et primi certaminis omnes potentes.	2020-04-18	Liber_I_Machabaeorum
1100000371	bacchides autem erat in dextro cornu, et proximavit legio ex duabus partibus, et clamabant tubis:exclamaverunt autem et hi qui erant ex parte iudae etiam ipsi, et commota est terra a voce exercituum: et commissum est praelium a mane usque ad vesperam.	2020-04-18	Liber_I_Machabaeorum
1100000372	et vidit iudas quod firmior est pars exercitus bacchidis in dextris, et convenerunt cum ipso omnes constantes corde:et contrita est dextera pars ab eis, et persecutus est eos usque ad montem azoti.	2020-04-18	Liber_I_Machabaeorum
1100000373	et qui in sinistro cornu erant, viderunt quod contritum est dextrum cornu, et secuti sunt post iudam, et eos qui cum ipso erant, a tergo:et ingravatum est praelium, et ceciderunt vulnerati multi ex his et ex illis.	2020-04-18	Liber_I_Machabaeorum
1100000374	et iudas cecidit, et ceteri fugerunt.	2020-04-18	Liber_I_Machabaeorum
1100000375	et ionathas et simon tulerunt iudam fratrem suum, et sepelierunt eum in sepulchro patrum suorum in civitate modin.	2020-04-18	Liber_I_Machabaeorum
1100000376	et fleverunt eum omnis populus israel planctu magno, et lugebant dies multos,et dixerunt: quomodo cecidit potens, qui salvum faciebat populum israel!	2020-04-18	Liber_I_Machabaeorum
1100000377	et cetera verba bellorum iudae, et virtutum, quas fecit, et magnitudinis eius, non sunt descripta: multa enim erant valde.	2020-04-18	Liber_I_Machabaeorum
1100000378	et factum est: post obitum iudae emerserunt iniqui in omnibus finibus israel, et exorti sunt omnes qui operabantur iniquitatem.	2020-04-18	Liber_I_Machabaeorum
1100000379	in diebus illis facta est fames magna valde, et tradidit se bacchidi omnis regio eorum cum ipsis.	2020-04-18	Liber_I_Machabaeorum
1100000380	et elegit bacchides viros impios, et constituit eos dominos regionis:et exquirebant, et perscrutabantur amicos iudae, et adducebant eos ad bacchidem, et vindicabat in illos, et illudebat.	2020-04-18	Liber_I_Machabaeorum
1100000381	et facta est tribulatio magna in israel, qualis non fuit ex die qua non est visus propheta in israel.	2020-04-18	Liber_I_Machabaeorum
1100000382	et congregati sunt omnes amici iudae, et dixerunt ionathae:ex quo frater tuus iudas defunctus est, vir similis ei non est, qui exeat contra inimicos nostros, bacchidem et eos qui inimici sunt gentis nostrae.	2020-04-18	Liber_I_Machabaeorum
1100000383	nunc itaque, te hodie elegimus esse pro eo nobis in principem, et ducem ad bellandum bellum nostrum.	2020-04-18	Liber_I_Machabaeorum
1100000384	et suscepit ionathas tempore illo principatum, et surrexit loco iudae fratris sui.	2020-04-18	Liber_I_Machabaeorum
1100000385	et cognovit bacchides, et quaerebat eum occidere.	2020-04-18	Liber_I_Machabaeorum
1100000386	et cognovit ionathas, et simon frater eius, et omnes qui cum eo erant: et fugerunt in desertum thecuae et consederunt ad aquam lacus asphar.	2020-04-18	Liber_I_Machabaeorum
1100000387	et cognovit bacchides, et die sabbatorum venit ipse et omnis exercitus eius trans iordanem.	2020-04-18	Liber_I_Machabaeorum
1100000388	et ionathas misit fratrem suum ducem populi, et rogavit nabuthaeos amicos suos, ut commodarent illis apparatum suum, qui erat copiosus.	2020-04-18	Liber_I_Machabaeorum
1100000389	et exierunt filii iambri ex madaba, et comprehenderunt ioannem et omnia quae habebat, et abierunt habentes ea.	2020-04-18	Liber_I_Machabaeorum
1100000390	post haec verba, renuntiatum est ionathae et simoni fratri eius, quia filii iambri faciunt nuptias magnas, et ducunt sponsam ex madaba filiam unius de magnis principibus chanaan cum ambitione magna.	2020-04-18	Liber_I_Machabaeorum
1100000391	et recordati sunt sanguinis ioannis fratris sui: et ascenderunt, et absconderunt se sub tegumento montis.	2020-04-18	Liber_I_Machabaeorum
1100000392	et elevaverunt oculos suos, et viderunt: et ecce tumultus, et apparatus multus: et sponsus processit, et amici eius, et fratres eius obviam illis cum tympanis, et musicis, et armis multis.	2020-04-18	Liber_I_Machabaeorum
1100000393	et surrexerunt ad eos ex insidiis, et occiderunt eos, et ceciderunt vulnerati multi, et residui fugerunt in montes: et acceperunt omnia spolia eorum:et conversae sunt nuptiae in luctum, et vox musicorum ipsorum in lamentum.	2020-04-18	Liber_I_Machabaeorum
1100000394	et vindicaverunt vindictam sanguinis fratris sui: et reversi sunt ad ripam iordanis.	2020-04-18	Liber_I_Machabaeorum
1100000395	et audivit bacchides, et venit die sabbatorum usque ad oram iordanis in virtute magna.	2020-04-18	Liber_I_Machabaeorum
1100000396	et dixit ad suos ionathas: surgamus, et pugnemus contra inimicos nostros: non est enim hodie sicut heri et nudiustertius:ecce enim bellum ex adverso, aqua vero iordanis hinc et inde, et ripae, et paludes, et saltus: et non est locus divertendi.	2020-04-18	Liber_I_Machabaeorum
1100000397	nunc ergo, clamate in caelum, ut liberemini de manu inimicorum vestrorum. 	2020-04-18	Liber_I_Machabaeorum
1100000398	et commissum est bellum.	2020-04-18	Liber_I_Machabaeorum
1100000399	et extendit ionathas manum suam percutere bacchidem, et divertit ab eo retro:et desiliit ionathas, et qui cum eo erant, in iordanem, et transnataverunt ad eos iordanem.	2020-04-18	Liber_I_Machabaeorum
1100000400	et ceciderunt de parte bacchidis die illa mille viri. 	2020-04-18	Liber_I_Machabaeorum
1100000401	et reversi sunt in ierusalem,et aedificaverunt civitates munitas in iudaea, munitionem quae erat in iericho, et in ammaum, et in bethoron, et in bethel, et thamnata, et phara, et thopo muris excelsis, et portis, et seris.	2020-04-18	Liber_I_Machabaeorum
1100000402	et posuit custodiam in eis, ut inimicitias exercerent in israel:et munivit civitatem bethsuram, et gazaram, et arcem, et posuit in eis auxilia, et apparatum escarum:et accepit filios principum regionis obsides, et posuit eos in arce in ierusalem in custodiam.	2020-04-18	Liber_I_Machabaeorum
1100000403	et anno centesimo quinquagesimo tertio, mense secundo, praecepit alcimus destrui muros domus sanctae interioris, et destrui opera prophetarum: et coepit destruere.	2020-04-18	Liber_I_Machabaeorum
1100000404	in tempore illo percussus est alcimus: et impedita sunt opera illius, et occlusum est os eius, et dissolutus est paralysi, nec ultra potuit loqui verbum, et mandare de domo sua.	2020-04-18	Liber_I_Machabaeorum
1100000405	et mortuus est alcimus in tempore illo cum tormento magno.	2020-04-18	Liber_I_Machabaeorum
1100000406	et vidit bacchides quoniam mortuus est alcimus, et reversus est ad regem. 	2020-04-18	Liber_I_Machabaeorum
1100000407	et siluit terra annis duobus.	2020-04-18	Liber_I_Machabaeorum
1100000408	et cogitaverunt omnes iniqui, dicentes: ecce ionathas, et qui cum eo sunt, in silentio habitant confidenter: nunc ergo adducamus bacchidem, et comprehendet eos omnes una nocte.	2020-04-18	Liber_I_Machabaeorum
1100000409	et abierunt, et consilium ei dederunt.	2020-04-18	Liber_I_Machabaeorum
1100000410	et surrexit ut veniret cum exercitu multo: et misit occulte epistolas sociis suis qui erant in iudaea, ut comprehenderent ionathan, et eos qui cum eo erant: sed non potuerunt, quia innotuit eis consilium eorum.	2020-04-18	Liber_I_Machabaeorum
1100000411	et apprehendit de viris regionis, qui principes erant malitiae, quinquaginta viros, et occidit eos:et secessit ionathas, et simon, et qui cum eo erant, in bethbessen, quae est in deserto: et exstruxit diruta eius, et firmaverunt eam.	2020-04-18	Liber_I_Machabaeorum
1100000412	et cognovit bacchides, et congregavit universam multitudinem suam: et his, qui de iudaea erant, denuntiavit.	2020-04-18	Liber_I_Machabaeorum
1100000413	et venit, et castra posuit desuper bethbessen: et oppugnavit eam dies multos, et fecit machinas.	2020-04-18	Liber_I_Machabaeorum
1100000414	et reliquit ionathas simonem fratrem suum in civitate, et exiit in regionem, et venit cum numero:et percussit odaren et fratres eius, et filios phaseron in tabernaculis ipsorum: et coepit caedere, et crescere in virtutibus.	2020-04-18	Liber_I_Machabaeorum
1100000415	simon vero, et qui cum ipso erant, exierunt de civitate, et succenderunt machinas,et pugnaverunt contra bacchidem, et contritus est ab eis: et afflixerunt eum valde, quoniam consilium eius et congressus eius erat inanis.	2020-04-18	Liber_I_Machabaeorum
1100000416	et iratus contra viros iniquos, qui ei consilium dederant ut veniret in regionem ipsorum, multos ex eis occidit: ipse autem cogitavit cum reliquis abire in regionem suam.	2020-04-18	Liber_I_Machabaeorum
1100000417	et cognovit ionathas: et misit ad eum legatos componere pacem cum ipso, et reddere ei captivitatem.	2020-04-18	Liber_I_Machabaeorum
1100000418	et libenter accepit, et fecit secundum verba eius, et iuravit se nihil facturum ei mali omnibus diebus vitae eius.	2020-04-18	Liber_I_Machabaeorum
1100000419	et reddidit ei captivitatem, quam prius erat praedatus de terra iuda: et conversus abiit in terram suam, et non apposuit amplius venire in fines eius.	2020-04-18	Liber_I_Machabaeorum
1100000420	et cessavit gladius ex israel: et habitavit ionathas in machmas, et coepit ionathas ibi iudicare populum, et exterminavit impios ex israel.	2020-04-18	Liber_I_Machabaeorum
1100000421	caput 10	2020-04-18	Liber_I_Machabaeorum
1100000422	et anno centesimo sexagesimo, ascendit alexander antiochi filius, qui cognominatus est nobilis, et occupavit ptolemaidam: et receperunt eum, et regnavit illic.	2020-04-18	Liber_I_Machabaeorum
1100000423	et audivit demetrius rex, et congregavit exercitum copiosum valde, et exivit obviam illi in praelium.	2020-04-18	Liber_I_Machabaeorum
1100000424	et misit demetrius epistolam ad ionathan verbis pacificis, ut magnificaret eum.	2020-04-18	Liber_I_Machabaeorum
1100000425	dixit enim: anticipemus facere pacem cum eo, priusquam faciat cum alexandro adversum nos:recordabitur enim omnium malorum, quae fecimus in eum, et in fratrem eius, et in gentem eius.	2020-04-18	Liber_I_Machabaeorum
1100000426	et dedit ei potestatem congregandi exercitum, et fabricare arma, et esse ipsum socium eius: et obsides, qui erant in arce, iussit tradi ei.	2020-04-18	Liber_I_Machabaeorum
1100000427	et venit ionathas in ierusalem, et legit epistolas in auditu omnis populi, et eorum qui in arce erant.	2020-04-18	Liber_I_Machabaeorum
1100000428	et timuerunt timore magno, quoniam audierunt quod dedit ei rex potestatem congregandi exercitum.	2020-04-18	Liber_I_Machabaeorum
1100000429	et traditi sunt ionathae obsides, et reddidit eos parentibus suis:et habitavit ionathas in ierusalem, et coepit aedificare et innovare civitatem.	2020-04-18	Liber_I_Machabaeorum
1100000430	et dixit facientibus opera ut exstruerent muros, et montem sion in circuitu lapidibus quadratis ad munitionem: et ita fecerunt.	2020-04-18	Liber_I_Machabaeorum
1100000431	et fugerunt alienigenae, qui erant in munitionibus quas bacchides aedificaverat:et reliquit unusquisque locum suum, et abiit in terram suam:tantum in bethsura remanserunt aliqui ex his qui reliquerant legem et praecepta dei: erat enim haec eis ad refugium.	2020-04-18	Liber_I_Machabaeorum
1100000432	et audivit alexander rex promissa, quae promisit demetrius ionathae: et narraverunt ei praelia, et virtutes quas ipse fecit, et fratres eius, et labores quos laboraverunt:et ait: numquid inveniemus aliquem virum talem? 	2020-04-18	Liber_I_Machabaeorum
1100000433	et nunc faciemus eum amicum, et socium nostrum.	2020-04-18	Liber_I_Machabaeorum
1100000434	et scripsit epistolam, et misit ei secundum haec verba, dicens:rex alexander fratri ionathae salutem.	2020-04-18	Liber_I_Machabaeorum
1100000435	audivimus de te quod vir potens sis viribus, et aptus es ut sis amicus noster:et nunc constituimus te hodie summum sacerdotem gentis tuae, et ut amicus voceris regis (et misit ei purpuram, et coronam auream) et quae nostra sunt sentias nobiscum, et conserves amicitias ad nos.	2020-04-18	Liber_I_Machabaeorum
1100000436	et induit se ionathas stola sancta septimo mense, anno centesimo sexagesimo, in die solemni scenopegiae: et congregavit exercitum, et fecit arma copiosa.	2020-04-18	Liber_I_Machabaeorum
1100000437	et audivit demetrius verba ista, et contristatus est nimis, et ait:quid hoc fecimus, quod praeoccupavit nos alexander apprehendere amicitiam iudaeorum ad munimen sui?	2020-04-18	Liber_I_Machabaeorum
1100000438	scribam et ego illis verba deprecatoria, et dignitates, et dona, ut sint mecum in adiutorium.	2020-04-18	Liber_I_Machabaeorum
1100000439	et scripsit eis in haec verba: rex demetrius genti iudaeorum salutem.	2020-04-18	Liber_I_Machabaeorum
1100000440	quoniam servastis ad nos pactum, et mansistis in amicitia nostra, et non accessistis ad inimicos nostros, audivimus, et gavisi sumus.	2020-04-18	Liber_I_Machabaeorum
1100000441	et nunc perseverate adhuc conservare ad nos fidem, et retribuemus vobis bona pro his quae fecistis nobiscum:et remittemus vobis praestationes multas, et dabimus vobis donationes.	2020-04-18	Liber_I_Machabaeorum
1100000442	et nunc absolvo vos et omnes iudaeos a tributis, et pretia salis indulgeo, et coronas remitto, et tertias seminis:et dimidiam partem fructus ligni, quod est portionis meae, relinquo vobis ex hodierno die, et deinceps, ne accipiatur a terra iuda, et a tribus civitatibus quae additae sunt illi ex samaria et galilaea; ex hodierna die et in totum tempus:et ierusalem sit sancta, et libera cum finibus suis: et decimae et tributa ipsius sint.	2020-04-18	Liber_I_Machabaeorum
1100000443	remitto etiam potestatem arcis, quae est in ierusalem: et do eam summo sacerdoti, ut constituat in ea viros quoscumque ipse elegerit, qui custodiant eam.	2020-04-18	Liber_I_Machabaeorum
1100000444	et omnem animam iudaeorum, quae captiva est a terra iuda in omni regno meo, relinquo liberam gratis, ut omnes a tributis solvantur, etiam pecorum suorum.	2020-04-18	Liber_I_Machabaeorum
1100000445	et omnes dies solemnes, et sabbata, et neomeniae, et dies decreti, et tres dies ante diem solemnem, et tres dies post diem solemnem, sint omnes immunitatis et remissionis omnibus iudaeis, qui sunt in regno meo:et nemo habebit potestatem agere aliquid, et movere negotia adversus aliquem illorum in omni causa.	2020-04-18	Liber_I_Machabaeorum
1100000446	et ascribantur ex iudaeis in exercitu regis ad triginta millia virorum: et dabuntur illis copiae ut oportet omnibus exercitibus regis, et ex eis ordinabuntur qui sint in munitionibus regis magni:et ex his constituentur super negotia regni, quae aguntur ex fide, et principes sint ex eis, et ambulent in legibus suis, sicut praecepit rex in terra iuda.	2020-04-18	Liber_I_Machabaeorum
1100000447	et tres civitates, quae additae sunt iudaeae ex regione samariae, cum iudaea reputentur: ut sint sub uno, et non obediant alii potestati, nisi summi sacerdotis.	2020-04-18	Liber_I_Machabaeorum
1100000448	ptolemaida et confines eius, quas dedi donum sanctis qui sunt in ierusalem, ad necessarios sumptus sanctorum.	2020-04-18	Liber_I_Machabaeorum
1100000449	et ego do singulis annis quindecim millia siclorum argenti de rationibus regis, quae me contingunt:et omne quod reliquum fuerit, quod non reddiderant qui super negotia erant annis prioribus, ex hoc dabunt in opera domus.	2020-04-18	Liber_I_Machabaeorum
1100000450	et super haec quinque millia siclorum argenti, quae accipiebant de sanctorum ratione per singulos annos: et haec ad sacerdotes pertineant, qui ministerio funguntur.	2020-04-18	Liber_I_Machabaeorum
1100000451	et quicumque confugerint in templum quod est ierosolymis, et in omnibus finibus eius, obnoxii regi in omni negotio dimittantur, et universa quae sunt eis in regno meo, libera habeant.	2020-04-18	Liber_I_Machabaeorum
1100000452	et ad aedificanda vel restauranda opera sanctorum, sumptus dabuntur de ratione regis:et ad exstruendos muros ierusalem, et communiendos in circuitu, sumptus dabuntur de ratione regis, et ad construendos muros in iudaea.	2020-04-18	Liber_I_Machabaeorum
1100000453	ut audivit autem ionathas et populus sermones istos, non crediderunt eis, nec receperunt eos: quia recordati sunt malitiae magnae, quam fecerat in israel, et tribulaverat eos valde.	2020-04-18	Liber_I_Machabaeorum
1100000454	et complacuit eis in alexandrum, quia ipse fuerat eis princeps sermonum pacis, et ipsi auxilium ferebant omnibus diebus.	2020-04-18	Liber_I_Machabaeorum
1100000455	et congregavit rex alexander exercitum magnum, et admovit castra contra demetrium.	2020-04-18	Liber_I_Machabaeorum
1100000456	et commiserunt praelium duo reges, et fugit exercitus demetrii, et insecutus est eum alexander, et incubuit super eos.	2020-04-18	Liber_I_Machabaeorum
1100000457	et invaluit praelium nimis, donec occidit sol: et cecidit demetrius in die illa.	2020-04-18	Liber_I_Machabaeorum
1100000458	et misit alexander ad ptolemaeum regem aegypti legatos secundum haec verba, dicens:quoniam regressus sum in regnum meum, et sedi in sede patrum meorum, et obtinui principatum, et contrivi demetrium, et possedi regionem nostram,et commisi pugnam cum eo, et contritus est ipse et castra eius a nobis, et sedimus in sede regni eius:et nunc statuamus ad invicem amicitiam: et da mihi filiam tuam uxorem, et ego ero gener tuus, et dabo tibi dona, et ipsi, digna te.	2020-04-18	Liber_I_Machabaeorum
1100000459	et respondit rex ptolemaeus, dicens: felix dies, in qua reversus es ad terram patrum tuorum, et sedisti in sede regni eorum.	2020-04-18	Liber_I_Machabaeorum
1100000460	et nunc faciam tibi quod scripsisti: sed occurre mihi ptolemaidam, ut videamus invicem nos, et spondeam tibi sicut dixisti.	2020-04-18	Liber_I_Machabaeorum
1100000461	et exivit ptolemaeus de aegypto, ipse et cleopatra filia eius, et venit ptolemaidam anno centesimo sexagesimo secundo.	2020-04-18	Liber_I_Machabaeorum
1100000462	et occurrit ei alexander rex, et dedit ei cleopatram filiam suam: et fecit nuntias eius ptolemaidae, sicut reges in magna gloria.	2020-04-18	Liber_I_Machabaeorum
1100000463	et scripsit rex alexander ionathae, ut veniret obviam sibi.	2020-04-18	Liber_I_Machabaeorum
1100000464	et abiit cum gloria ptolemaidam, et occurrit ibi duobus regibus, et dedit illis argentum multum, et aurum, et dona: et invenit gratiam in conspectu eorum.	2020-04-18	Liber_I_Machabaeorum
1100000465	et convenerunt adversus eum viri pestilentes ex israel, viri iniqui interpellantes adversus eum: et non intendit ad eos rex.	2020-04-18	Liber_I_Machabaeorum
1100000466	et iussit spoliari ionathan vestibus suis, et indui eum purpura: et ita fecerunt. 	2020-04-18	Liber_I_Machabaeorum
1100000467	et collocavit eum rex sedere secum.	2020-04-18	Liber_I_Machabaeorum
1100000468	dixitque principibus suis: exite cum eo in medium civitatis, et praedicate, ut nemo adversus eum interpellet de ullo negotio, nec quisquam ei molestus sit de ulla ratione.	2020-04-18	Liber_I_Machabaeorum
1100000469	et factum est, ut viderunt qui interpellabant gloriam eius, quae praedicabatur, et opertum eum purpura, fugerunt omnes:et magnificavit eum rex, et scripsit eum inter primos amicos, et posuit eum ducem, et participem principatus.	2020-04-18	Liber_I_Machabaeorum
1100000470	et reversus est ionathas in ierusalem cum pace et laetitia.	2020-04-18	Liber_I_Machabaeorum
1100000471	in anno centesimo sexagesimo quinto, venit demetrius filius demetrii a creta in terram patrum suorum.	2020-04-18	Liber_I_Machabaeorum
1100000472	et audivit alexander rex, et contristatus est valde, et reversus est antiochum.	2020-04-18	Liber_I_Machabaeorum
1100000473	et constituit demetrius rex apollonium ducem, qui praeerat coelesyriae: et congregavit exercitum magnum, et accessit ad iamniam: et misit ad ionathan summum sacerdotem,dicens: tu solus resistis nobis: ego autem factus sum in derisum, et in opprobrium, propterea quia tu potestatem adversum nos exerces in montibus.	2020-04-18	Liber_I_Machabaeorum
1100000474	nunc ergo si confidis in virtutibus tuis, descende ad nos in campum, et comparemus illic invicem: quia mecum est virtus bellorum.	2020-04-18	Liber_I_Machabaeorum
1100000475	interroga, et disce quis sum ego, et ceteri qui auxilio sunt mihi, qui et dicunt quia non potest stare pes vester ante faciem nostram, quia bis in fugam conversi sunt patres tui in terra sua:et nunc quomodo poteris sustinere equitatum et exercitum tantum in campo, ubi non est lapis, neque saxum, neque locus fugiendi?	2020-04-18	Liber_I_Machabaeorum
1100000476	ut audivit autem ionathas sermones apollonii, motus est animo: et elegit decem millia virorum, et exiit ab ierusalem, et occurrit ei simon frater eius in adiutorium:et applicuerunt castra in ioppen, et exclusit eum a civitate, quia custodia apollonii ioppe erat: et oppugnavit eam.	2020-04-18	Liber_I_Machabaeorum
1100000477	et exterriti qui erant in civitate, aperuerunt ei, et obtinuit ionathas ioppen.	2020-04-18	Liber_I_Machabaeorum
1100000478	et audivit apollonius, et admovit tria millia equitum, et exercitum multum.	2020-04-18	Liber_I_Machabaeorum
1100000479	et abiit azotum tamquam iter faciens, et statim exiit in campum, eo quod haberet multitudinem equitum, et confideret in eis. 	2020-04-18	Liber_I_Machabaeorum
1100000480	et insecutus est eum ionathas in azotum, et commiserunt praelium.	2020-04-18	Liber_I_Machabaeorum
1100000481	et reliquit apollonius in castris mille equites post eos occulte.	2020-04-18	Liber_I_Machabaeorum
1100000482	et cognovit ionathas quoniam insidiae sunt post se, et circuierunt castra eius, et iecerunt iacula in populum a mane usque ad vesperam.	2020-04-18	Liber_I_Machabaeorum
1100000483	populus autem stabat, sicut praeceperat ionathas: et laboraverunt equi eorum.	2020-04-18	Liber_I_Machabaeorum
1100000484	et eiecit simon exercitum suum, et commisit contra legionem: equites enim fatigati erant: et contriti sunt ab eo, et fugerunt.	2020-04-18	Liber_I_Machabaeorum
1100000485	et qui dispersi sunt per campum, fugerunt in azotum, et intraverunt in bethdagon idolum suum, ut ibi se liberarent.	2020-04-18	Liber_I_Machabaeorum
1100000486	et succendit ionathas azotum, et civitates quae erant in circuitu eius, et accepit spolia eorum, et templum dagon: et omnes qui fugerunt in illud, succendit igni.	2020-04-18	Liber_I_Machabaeorum
1100000487	et fuerunt qui ceciderunt gladio, cum his qui succensi sunt, fere octo millia virorum.	2020-04-18	Liber_I_Machabaeorum
1100000488	et movit inde ionathas castra, et applicuit ea ascalonem: et exierunt de civitate obviam illi in magna gloria.	2020-04-18	Liber_I_Machabaeorum
1100000489	et reversus est ionathas in ierusalem cum suis, habentibus spolia multa.	2020-04-18	Liber_I_Machabaeorum
1100000490	et factum est, ut audivit alexander rex sermones istos, addidit adhuc glorificare ionathan.	2020-04-18	Liber_I_Machabaeorum
1100000491	et misit ei fibulam auream, sicut consuetudo est dari cognatis regum. 	2020-04-18	Liber_I_Machabaeorum
1100000492	et dedit ei accaron, et omnes fines eius, in possessionem.	2020-04-18	Liber_I_Machabaeorum
1100000493	caput 11	2020-04-18	Liber_I_Machabaeorum
1100000494	et rex aegypti congregavit exercitum, sicut arena quae est circa oram maris, et naves multas: et quaerebat obtinere regnum alexandri dolo, et addere illud regno suo.	2020-04-18	Liber_I_Machabaeorum
1100000495	et exiit in syriam verbis pacificis, et aperiebant ei civitates, et occurrebant ei: quia mandaverat alexander rex exire ei obviam, eo quod socer suus esset.	2020-04-18	Liber_I_Machabaeorum
1100000496	cum autem introiret civitatem ptolemaeus, ponebat custodias militum in singulis civitatibus.	2020-04-18	Liber_I_Machabaeorum
1100000497	et ut appropiavit azoto, ostenderunt ei templum dagon succensum igni, et azotum, et cetera eius demolita, et corpora proiecta, et eorum, qui caesi erant in bello, tumulos quos fecerant secus viam.	2020-04-18	Liber_I_Machabaeorum
1100000498	et narraverunt regi quia haec fecit ionathas, ut invidiam facerent ei: et tacuit rex.	2020-04-18	Liber_I_Machabaeorum
1100000499	et occurrit ionathas regi in ioppen cum gloria, et invicem se salutaverunt, et dormierunt illic.	2020-04-18	Liber_I_Machabaeorum
1100000500	et abiit ionathas cum rege usque ad fluvium qui vocatur eleutherus: et reversus est in ierusalem.	2020-04-18	Liber_I_Machabaeorum
1100000501	rex autem ptolemaeus obtinuit dominium civitatum usque seleuciam maritimam, et cogitabat in alexandrum consilia mala.	2020-04-18	Liber_I_Machabaeorum
1100000502	et misit legatos ad demetrium, dicens: veni, componamus inter nos pactum, et dabo tibi filiam meam, quam habet alexander, et regnabis in regno patris tui:poenitet enim me quod dederim illi filiam meam: quaesivit enim me occidere.	2020-04-18	Liber_I_Machabaeorum
1100000503	et vituperavit eum, propterea quod concupierat regnum eius.	2020-04-18	Liber_I_Machabaeorum
1100000504	et abstulit filiam suam, et dedit eam demetrio, et alienavit se ab alexandro, et manifestae sunt inimicitiae eius.	2020-04-18	Liber_I_Machabaeorum
1100000505	et intravit ptolemaeus antiochiam, et imposuit duo diademata capiti suo, aegypti et asiae.	2020-04-18	Liber_I_Machabaeorum
1100000506	alexander autem rex erat in cilicia illis temporibus: quia rebellabant qui erant in locis illis.	2020-04-18	Liber_I_Machabaeorum
1100000507	et audivit alexander, et venit ad eum in bellum: et produxit ptolemaeus rex exercitum, et occurrit ei in manu valida, et fugavit eum.	2020-04-18	Liber_I_Machabaeorum
1100000508	et fugit alexander in arabiam, ut ibi protegeretur: rex autem ptolemaeus exaltatus est.	2020-04-18	Liber_I_Machabaeorum
1100000509	et abstulit zabdiel arabs caput alexandri, et misit ptolemaeo.	2020-04-18	Liber_I_Machabaeorum
1100000510	et rex ptolemaeus mortuus est in die tertia: et qui erant in munitionibus, perierunt ab his qui erant intra castra.	2020-04-18	Liber_I_Machabaeorum
1100000511	et regnavit demetrius anno centesimo sexagesimo septimo.	2020-04-18	Liber_I_Machabaeorum
1100000512	in diebus illis congregavit ionathas eos qui erant in iudaea, ut expugnarent arcem quae est in ierusalem: et fecerunt contra eam machinas multas.	2020-04-18	Liber_I_Machabaeorum
1100000513	et abierunt quidam qui oderant gentem suam viri iniqui ad regem demetrium, et renuntiaverunt ei quod ionathas obsideret arcem.	2020-04-18	Liber_I_Machabaeorum
1100000514	et ut audivit, iratus est: et statim venit ad ptolemaidam, et scripsit ionathae ne obsideret arcem, sed occurreret sibi ad colloquium festinato.	2020-04-18	Liber_I_Machabaeorum
1100000515	ut audivit autem ionathas, iussit obsidere: et elegit de senioribus israel, et de sacerdotibus, et dedit se periculo.	2020-04-18	Liber_I_Machabaeorum
1100000516	et accepit aurum, et argentum, et vestem, et alia xenia multa, et abiit ad regem ptolemaidam: et invenit gratiam in conspectu eius,et interpellabant adversus eum quidam iniqui ex gente sua.	2020-04-18	Liber_I_Machabaeorum
1100000517	et fecit ei rex sicut fecerant ei qui ante eum fuerant: et exaltavit eum in conspectu omnium amicorum suorum,et statuit ei principatum sacerdotii, et quaecumque alia habuit prius pretiosa, et fecit eum principem amicorum.	2020-04-18	Liber_I_Machabaeorum
1100000518	et postulavit ionathas a rege ut immunem faceret iudaeam, et tres toparchias, et samariam et confines eius: et promisit ei talenta trecenta.	2020-04-18	Liber_I_Machabaeorum
1100000519	et consensit rex: et scripsit ionathae epistolas de his omnibus, hunc modum continentes:rex demetrius fratri ionathae salutem, et genti iudaeorum.	2020-04-18	Liber_I_Machabaeorum
1100000520	exemplum epistolae, quam scripsimus lastheni parenti nostro de vobis, misimus ad vos ut sciretis:rex demetrius lastheni parenti salutem.	2020-04-18	Liber_I_Machabaeorum
1100000521	genti iudaeorum amicis nostris, et conservantibus quae iusta sunt apud nos, decrevimus benefacere propter benignitatem ipsorum, quam erga nos habent.	2020-04-18	Liber_I_Machabaeorum
1100000522	statuimus ergo illis omnes fines iudaeae, et tres civitates, lydan, et ramathan, quae additae sunt iudaeae ex samaria, et omnes confines earum, sequestrari omnibus sacrificantibus in ierosolymis pro his quae ab eis prius accipiebat rex per singulos annos, et pro fructibus terrae et pomorum.	2020-04-18	Liber_I_Machabaeorum
1100000523	et alia quae ad nos pertinebant decimarum et tributorum ex hoc tempore, remittimus eis: et areas salinarum, et coronas, quae nobis deferebantur,omnia ipsis concedimus: et nihil horum irritum erit, ex hoc, et in omne tempus.	2020-04-18	Liber_I_Machabaeorum
1100000524	nunc ergo curate facere horum exemplum, et detur ionathae, et ponatur in monte sancto, in loco celebri.	2020-04-18	Liber_I_Machabaeorum
1100000525	et videns demetrius rex quod siluit terra in conspectu suo, et nihil ei resistit, dimisit totum exercitum suum, unumquemque in locum suum, excepto peregrino exercitu, quem contraxit ab insulis gentium: et inimici erant ei omnes exercitus patrum eius.	2020-04-18	Liber_I_Machabaeorum
1100000526	tryphon autem erat quidam partium alexandri prius: et vidit quoniam omnis exercitus murmurabat contra demetrium, et ivit ad emalchuel arabem, qui nutriebat antiochum filium alexandri:et assidebat ei, ut traderet eum ipsi, ut regnaret loco patris sui: et enuntiavit ei quanta fecit demetrius, et inimicitias exercituum eius adversus illum. 	2020-04-18	Liber_I_Machabaeorum
1100000527	et mansit ibi diebus multis.	2020-04-18	Liber_I_Machabaeorum
1100000528	et misit ionathas ad demetrium regem, ut eiiceret eos qui in arce erant in ierusalem, et qui in praesidiis erant: quia impugnabant israel.	2020-04-18	Liber_I_Machabaeorum
1100000529	et misit demetrius ad ionathan, dicens: non haec tantum faciam tibi, et genti tuae, sed gloria illustrabo te, et gentem tuam, cum fuerit opportunum.	2020-04-18	Liber_I_Machabaeorum
1100000530	nunc ergo recte feceris, si miseris in auxilium mihi viros: quia discessit omnis exercitus meus.	2020-04-18	Liber_I_Machabaeorum
1100000531	et misit ei ionathas tria millia virorum fortium antiochiam: et venerunt ad regem, et delectatus est rex in adventu eorum.	2020-04-18	Liber_I_Machabaeorum
1100000532	et convenerunt qui erant de civitate, centum viginti millia virorum, et volebant interficere regem.	2020-04-18	Liber_I_Machabaeorum
1100000533	et fugit rex in aulam: et occupaverunt qui erant de civitate, itinera civitatis, et coeperunt pugnare.	2020-04-18	Liber_I_Machabaeorum
1100000534	et vocavit rex iudaeos in auxilium, et convenerunt omnes simul ad eum, et dispersi sunt omnes per civitatem:et occiderunt in illa die centum millia hominum, et succenderunt civitatem, et ceperunt spolia multa in die illa, et liberaverunt regem.	2020-04-18	Liber_I_Machabaeorum
1100000535	et viderunt qui erant de civitate, quod obtinuissent iudaei civitatem sicut volebant: et infirmati sunt mente sua, et clamaverunt ad regem cum precibus, dicentes:da nobis dextras, et cessent iudaei oppugnare nos, et civitatem.	2020-04-18	Liber_I_Machabaeorum
1100000536	et proiecerunt arma sua, et fecerunt pacem, et glorificati sunt iudaei in conspectu regis, et in conspectu omnium qui erant in regno eius, et nominati sunt in regno: et regressi sunt in ierusalem habentes spolia multa.	2020-04-18	Liber_I_Machabaeorum
1100000537	et sedit demetrius rex in sede regni sui: et siluit terra in conspectu eius.	2020-04-18	Liber_I_Machabaeorum
1100000538	et mentitus est omnia quaecumque dixit, et abalienavit se a ionatha, et non retribuit ei secundum beneficia quae sibi tribuerat, et vexabat eum valde.	2020-04-18	Liber_I_Machabaeorum
1100000539	post haec autem reversus est tryphon, et antiochus cum eo puer adolescens, et regnavit, et imposuit sibi diadema.	2020-04-18	Liber_I_Machabaeorum
1100000540	et congregati sunt ad eum omnes exercitus, quos disperserat demetrius, et pugnaverunt contra eum: et fugit, et terga vertit.	2020-04-18	Liber_I_Machabaeorum
1100000541	et accepit tryphon bestias, et obtinuit antiochiam.	2020-04-18	Liber_I_Machabaeorum
1100000542	et scripsit antiochus adolescens ionathae, dicens: constituo tibi sacerdotium, et constituo te super quatuor civitates, ut sis de amicis regis.	2020-04-18	Liber_I_Machabaeorum
1100000543	et misit illi vasa aurea in ministerium, et dedit ei potestatem bibendi in auro, et esse in purpura, et habere fibulam auream:et simonem fratrem eius constituit ducem a terminis tyri usque ad fines aegypti.	2020-04-18	Liber_I_Machabaeorum
1100000544	et exiit ionathas, et perambulabat trans flumen civitates: et congregatus est ad eum omnis exercitus syriae in auxilium, et venit ascalonem, et occurrerunt ei honorifice de civitate.	2020-04-18	Liber_I_Machabaeorum
1100000545	et abiit inde gazam: et concluserunt se qui erant gazae: et obsedit eam, et succendit quae erant in circuitu civitatis, et praedatus est ea.	2020-04-18	Liber_I_Machabaeorum
1100000546	et rogaverunt gazenses ionathan, et dedit illis dexteram: et accepit filios eorum obsides, et misit illos in ierusalem: et perambulavit regionem usque damascum.	2020-04-18	Liber_I_Machabaeorum
1100000547	et audivit ionathas quod praevaricati sunt principes demetrii in cades, quae est in galilaea, cum exercitu multo, volentes eum removere a negotio regni:et occurrit illis: fratrem autem suum simonem reliquit intra provinciam.	2020-04-18	Liber_I_Machabaeorum
1100000548	et applicuit simon ad bethsuram, et expugnabat eam diebus multis, et conclusit eos.	2020-04-18	Liber_I_Machabaeorum
1100000549	et postulaverunt ab eo dextras accipere, et dedit illis: et eiecit eos inde, et cepit civitatem, et posuit in ea praesidium.	2020-04-18	Liber_I_Machabaeorum
1100000550	et ionathas et castra eius applicuerunt ad aquam genesar, et ante lucem vigilaverunt in campo asor:et ecce castra alienigenarum occurrebant in campo, et tendebant ei insidias in montibus: ipse autem occurrit ex adverso.	2020-04-18	Liber_I_Machabaeorum
1100000551	insidiae vero exsurrexerunt de locis suis, et commiserunt praelium.	2020-04-18	Liber_I_Machabaeorum
1100000552	et fugerunt qui erant ex parte ionathae omnes, et nemo relictus est ex eis, nisi mathathias filius absolomi, et iudas filius calphi, princeps militiae exercitus.	2020-04-18	Liber_I_Machabaeorum
1100000553	et scidit ionathas vestimenta sua, et posuit terram in capite suo, et oravit.	2020-04-18	Liber_I_Machabaeorum
1100000554	et reversus est ionathas ad eos in praelium, et convertit eos in fugam, et pugnaverunt.	2020-04-18	Liber_I_Machabaeorum
1100000555	et viderunt qui fugiebant partis illius, et reversi sunt ad eum, et insequebantur cum eo omnes usque cades ad castra sua, et pervenerunt usque illuc:et ceciderunt de alienigenis in die illa tria millia virorum: et reversus est ionathas in ierusalem.	2020-04-18	Liber_I_Machabaeorum
1100000556	caput 12	2020-04-18	Liber_I_Machabaeorum
1100000557	et vidit ionathas quia tempus eum iuvat, et elegit viros, et misit eos romam statuere et renovare cum eis amicitiam:et ad spartiatas, et ad alia loca misit epistolas secundum eamdem formam:et abierunt romam, et intraverunt curiam, et dixerunt: ionathas summus sacerdos, et gens iudaeorum miserunt nos, ut renovaremus amicitiam et societatem secundum pristinum.	2020-04-18	Liber_I_Machabaeorum
1100000558	et dederunt illis epistolas ad ipsos per loca, ut deducerent eos in terram iuda cum pace.	2020-04-18	Liber_I_Machabaeorum
1100000559	et hoc est exemplum epistolarum, quas scripsit ionathas spartiatis:ionathas summus sacerdos, et seniores gentis, et sacerdotes, et reliquus populus iudaeorum, spartiatis fratribus salutem.	2020-04-18	Liber_I_Machabaeorum
1100000560	iampridem missae erant epistolae ad oniam summum sacerdotem ab ario, qui regnabat apud vos, quoniam estis fratres nostri, sicut rescriptum continet, quod subiectum est.	2020-04-18	Liber_I_Machabaeorum
1100000561	et suscepit onias virum, qui missus fuerat, cum honore: et accepit epistolas, in quibus significabatur de societate et amicitia.	2020-04-18	Liber_I_Machabaeorum
1100000562	nos cum nullo horum indigeremus, habentes solatio sanctos libros, qui sunt in manibus nostris,maluimus mittere ad vos renovare fraternitatem et amicitiam, ne forte alieni efficiamur a vobis: multa enim tempora transierunt, ex quo misistis ad nos.	2020-04-18	Liber_I_Machabaeorum
1100000563	nos ergo in omni tempore sine intermissione in diebus solemnibus, et ceteris, quibus oportet, memores sumus vestri in sacrificiis quae offerimus, et in observationibus, sicut fas est, et decet meminisse fratrum.	2020-04-18	Liber_I_Machabaeorum
1100000564	laetamur itaque de gloria vestra.	2020-04-18	Liber_I_Machabaeorum
1100000565	nos autem circumdederunt multae tribulationes, et multa praelia, et impugnaverunt nos reges qui sunt in circuitu nostro.	2020-04-18	Liber_I_Machabaeorum
1100000566	noluimus ergo vobis molesti esse, neque ceteris sociis et amicis nostris in his praeliis:habuimus enim de caelo auxilium, et liberati sumus nos, et humiliati sunt inimici nostri.	2020-04-18	Liber_I_Machabaeorum
1100000567	elegimus itaque numenium antiochi filium, et antipatrem iasonis filium, et misimus ad romanos renovare cum eis amicitiam et societatem pristinam.	2020-04-18	Liber_I_Machabaeorum
1100000568	mandavimus itaque eis ut veniant etiam ad vos, et salutent vos, et reddant vobis epistolas nostras de innovatione fraternitatis nostrae.	2020-04-18	Liber_I_Machabaeorum
1100000569	et nunc benefacietis respondentes nobis ad haec.	2020-04-18	Liber_I_Machabaeorum
1100000570	et hoc est rescriptum epistolarum quod miserat oniae:arius rex spartiatarum oniae sacerdoti magno salutem.	2020-04-18	Liber_I_Machabaeorum
1100000571	inventum est in scriptura de spartiatis, et iudaeis, quoniam sunt fratres, et quod sunt de genere abraham.	2020-04-18	Liber_I_Machabaeorum
1100000572	et nunc ex quo haec cognovimus, benefacitis scribentes nobis de pace vestra.	2020-04-18	Liber_I_Machabaeorum
1100000573	sed et nos rescripsimus vobis: pecora nostra, et possessiones nostrae, vestrae sunt: et vestrae, nostrae: mandavimus itaque haec nuntiari vobis.	2020-04-18	Liber_I_Machabaeorum
1100000574	et audivit ionathas quoniam regressi sunt principes demetrii cum exercitu multo supra quam prius, pugnare adversus eum:et exiit ab ierusalem, et occurrit eis in amathite regione: non enim dederat eis spatium ut ingrederentur regionem eius.	2020-04-18	Liber_I_Machabaeorum
1100000575	et misit speculatores in castra eorum: et reversi renuntiaverunt quod constituunt supervenire illis nocte.	2020-04-18	Liber_I_Machabaeorum
1100000576	cum occidisset autem sol, praecepit ionathas suis vigilare, et esse in armis paratos ad pugnam tota nocte: et posuit custodes per circuitum castrorum.	2020-04-18	Liber_I_Machabaeorum
1100000577	et audierunt adversarii quod paratus est ionathas cum suis in bello: et timuerunt, et formidaverunt in corde suo: et accenderunt focos in castris suis.	2020-04-18	Liber_I_Machabaeorum
1100000578	ionathas autem, et qui cum eo erant, non cognoverunt usque mane: videbant autem luminaria ardentia,et secutus est eos ionathas, et non comprehendit eos: transierant enim flumen eleutherum.	2020-04-18	Liber_I_Machabaeorum
1100000579	et divertit ionathas ad arabas, qui vocantur zabadaei: et percussit eos, et accepit spolia eorum.	2020-04-18	Liber_I_Machabaeorum
1100000580	et iunxit, et venit damascum, et perambulabat omnem regionem illam.	2020-04-18	Liber_I_Machabaeorum
1100000581	simon autem exiit, et venit usque ad ascalonem, et ad proxima praesidia: et declinavit in ioppen, et occupavit eam(audivit enim quod vellent praesidium tradere partibus demetrii), et posuit ibi custodes ut custodirent eam.	2020-04-18	Liber_I_Machabaeorum
1100000582	et reversus est ionathas, et convocavit seniores populi, et cogitavit cum eis aedificare praesidia in iudaea,et aedificare muros in ierusalem, et exaltare altitudinem magnam inter medium arcis et civitatis, ut separaret eam a civitate, ut esset ipsa singulariter, et neque emant, neque vendant.	2020-04-18	Liber_I_Machabaeorum
1100000583	et convenerunt ut aedificarent civitatem: et cecidit murus qui erat super torrentem ab ortu solis, et reparavit eum, qui vocatur caphetetha:et simon aedificavit adiada in sephela, et munivit eam, et imposuit portas et seras.	2020-04-18	Liber_I_Machabaeorum
1100000584	et cum cogitasset tryphon regnare asiae, et assumere diadema, et extendere manum in antiochum regem:timens ne forte non permitteret eum ionathas, sed pugnaret adversus eum, quaerebat comprehendere eum, et occidere. 	2020-04-18	Liber_I_Machabaeorum
1100000585	et exsurgens abiit in bethsan.	2020-04-18	Liber_I_Machabaeorum
1100000586	et exivit ionathas obviam illi cum quadraginta millibus virorum electorum in praelium, et venit bethsan.	2020-04-18	Liber_I_Machabaeorum
1100000587	et vidit tryphon quia venit ionathas cum exercitu multo ut extenderet in eum manus: timuit,et excepit eum cum honore, et commendavit eum omnibus amicis suis, et dedit ei munera: et praecepit exercitibus suis ut obedirent ei, sicut sibi.	2020-04-18	Liber_I_Machabaeorum
1100000588	et dixit ionathae: ut quid vexasti universum populum, cum bellum nobis non sit?	2020-04-18	Liber_I_Machabaeorum
1100000589	et nunc remitte eos in domos suas: elige autem tibi viros paucos, qui tecum sint, et veni mecum ptolemaidam, et tradam eam tibi, et reliqua praesidia, et exercitum, et universos praepositos negotii: et conversus abibo: propterea enim veni.	2020-04-18	Liber_I_Machabaeorum
1100000590	et credidit ei, et fecit sicut dixit: et dimisit exercitum, et abierunt in terram iuda.	2020-04-18	Liber_I_Machabaeorum
1100000591	retinuit autem secum tria millia virorum: ex quibus remisit in galilaeam duo millia: mille autem venerunt cum eo.	2020-04-18	Liber_I_Machabaeorum
1100000592	ut autem intravit ptolemaidam ionathas, clauserunt portas civitatis ptolemenses, et comprehenderunt eum: et omnes qui cum eo intraverant, gladio interfecerunt.	2020-04-18	Liber_I_Machabaeorum
1100000593	et misit tryphon exercitum et equites in galilaeam et in campum magnum, ut perderent omnes socios ionathae.	2020-04-18	Liber_I_Machabaeorum
1100000594	at illi cum cognovissent quia comprehensus est ionathas, et periit, et omnes qui cum eo erant, hortati sunt semetipsos, et exierunt parati in praelium.	2020-04-18	Liber_I_Machabaeorum
1100000595	et videntes hi qui insecuti fuerant, quia pro anima res est illis, reversi sunt:illi autem venerunt omnes cum pace in terram iuda. 	2020-04-18	Liber_I_Machabaeorum
1100000596	et planxerunt ionathan, et eos qui cum ipso fuerant, valde: et luxit israel luctu magno.	2020-04-18	Liber_I_Machabaeorum
1100000597	et quaesierunt omnes gentes quae erant in circuitu eorum conterere eos: dixerunt enim:non habent principem et adiuvantem: nunc ergo expugnemus illos, et tollamus de hominibus memoriam eorum.	2020-04-18	Liber_I_Machabaeorum
1100000598	caput 13	2020-04-18	Liber_I_Machabaeorum
1100000599	et audivit simon quod congregavit tryphon exercitum copiosum ut veniret in terram iuda, et attereret eam.	2020-04-18	Liber_I_Machabaeorum
1100000600	videns quia in tremore populus est, et in timore, ascendit ierusalem, et congregavit populum:et adhortans dixit: vos scitis quanta ego, et fratres mei, et domus patris mei, fecimus pro legibus et pro sanctis, praelia, et angustias quales vidimus:horum gratia perierunt fratres mei omnes propter israel, et relictus sum ego solus.	2020-04-18	Liber_I_Machabaeorum
1100000601	et nunc non mihi contingat parcere animae meae in omni tempore tribulationis: non enim melior sum fratribus meis.	2020-04-18	Liber_I_Machabaeorum
1100000602	vindicabo itaque gentem meam, et sancta, natos quoque nostros, et uxores: quia congregatae sunt universae gentes conterere nos inimicitiae gratia.	2020-04-18	Liber_I_Machabaeorum
1100000603	et accensus est spiritus populi simul ut audivit sermones istos:et responderunt voce magna, dicentes: tu es dux noster loco iudae, et ionathae fratris tui:pugna praelium nostrum: et omnia, quaecumque dixeris nobis, faciemus.	2020-04-18	Liber_I_Machabaeorum
1100000604	et congregans omnes viros bellatores, acceleravit consummare universos muros ierusalem, et munivit eam in gyro.	2020-04-18	Liber_I_Machabaeorum
1100000605	et misit ionathan filium absalomi, et cum eo exercitum novum in ioppen, et eiectis his qui erant in ea, remansit illic ipse.	2020-04-18	Liber_I_Machabaeorum
1100000606	et movit tryphon a ptolemaida cum exercitu multo, ut veniret in terram iuda, et ionathas cum eo in custodia.	2020-04-18	Liber_I_Machabaeorum
1100000607	simon autem applicuit in addus contra faciem campi.	2020-04-18	Liber_I_Machabaeorum
1100000608	et ut cognovit tryphon quia surrexit simon loco fratris sui ionathae, et quia commissurus esset cum eo praelium, misit ad eum legatos,dicens: pro argento, quod debebat frater tuus ionathas in ratione regis propter negotia quae habuit, detinuimus eum.	2020-04-18	Liber_I_Machabaeorum
1100000609	et nunc mitte argenti talenta centum, et duos filios eius obsides, ut non dimissus fugiat a nobis, et remittemus eum.	2020-04-18	Liber_I_Machabaeorum
1100000610	et cognovit simon quia cum dolo loqueretur secum: iussit tamen dari argentum et pueros, ne inimicitiam magnam sumeret ad populum israel, dicentem:quia non misit ei argentum, et pueros, propterea periit.	2020-04-18	Liber_I_Machabaeorum
1100000611	et misit pueros, et centum talenta: et mentitus est, et non dimisit ionathan.	2020-04-18	Liber_I_Machabaeorum
1100000612	et post haec venit tryphon intra regionem, ut contereret eam: et gyraverunt per viam quae ducit ador: et simon et castra eius ambulabant in omnem locum quocumque ibant.	2020-04-18	Liber_I_Machabaeorum
1100000613	qui autem in arce erant, miserunt ad tryphonem legatos, ut festinaret venire per desertum, et mitteret illis alimonias.	2020-04-18	Liber_I_Machabaeorum
1100000614	et paravit tryphon omnem equitatum, ut veniret illa nocte: erat autem nix multa valde, et non venit in galaaditim.	2020-04-18	Liber_I_Machabaeorum
1100000615	et cum appropinquasset bascaman, occidit ionathan et filios eius illic.	2020-04-18	Liber_I_Machabaeorum
1100000616	et convertit tryphon, et abiit in terram suam.	2020-04-18	Liber_I_Machabaeorum
1100000617	et misit simon, et accepit ossa ionathae fratris sui, et sepelivit ea in modin civitate patrum eius.	2020-04-18	Liber_I_Machabaeorum
1100000618	et planxerunt eum omnis israel planctu magno, et luxerunt eum dies multos.	2020-04-18	Liber_I_Machabaeorum
1100000619	et aedificavit simon super sepulchrum patris sui et fratrum suorum aedificium altum visu, lapide polito retro et ante.	2020-04-18	Liber_I_Machabaeorum
1100000620	et statuit septem pyramidas, unam contra unam, patri et matri, et quatuor fratribus:et his circumposuit columnas magnas: et super columnas arma, ad memoriam aeternam: et iuxta arma naves sculptas, quae viderentur ab omnibus navigantibus mare:hoc est sepulchrum, quod fecit in modin usque in hunc diem.	2020-04-18	Liber_I_Machabaeorum
1100000621	tryphon autem cum iter faceret cum antiocho rege adolescente, dolo occidit eum:et regnavit loco eius, et imposuit sibi diadema asiae, et fecit plagam magnam in terra.	2020-04-18	Liber_I_Machabaeorum
1100000622	et aedificavit simon praesidia iudaeae, muniens ea turribus excelsis, et muris magnis, et portis, et seris: et posuit alimenta in munitionibus.	2020-04-18	Liber_I_Machabaeorum
1100000623	et elegit simon viros, et misit ad demetrium regem ut faceret remissionem regioni: quia actus omnes tryphonis per direptionem fuerant gesti.	2020-04-18	Liber_I_Machabaeorum
1100000624	et demetrius rex ad verba ista respondit ei, et scripsit epistolam talem:rex demetrius simoni summo sacerdoti et amico regum, et senioribus, et genti iudaeorum, salutem.	2020-04-18	Liber_I_Machabaeorum
1100000625	coronam auream, et bahem, quam misistis, suscepimus: et parati sumus facere vobiscum pacem magnam, et scribere praepositis regis remittere vobis quae indulsimus.	2020-04-18	Liber_I_Machabaeorum
1100000626	quaecumque enim constituimus, vobis constant: munitiones, quas aedificastis, vobis sint:remittimus quoque ignorantias et peccata usque in hodiernum diem, et coronam quam debebatis: et si quid aliud erat tributarium in ierusalem, iam non sit tributarium.	2020-04-18	Liber_I_Machabaeorum
1100000627	et si qui ex vobis apti sunt conscribi inter nostros, conscribantur, et sit inter nos pax.	2020-04-18	Liber_I_Machabaeorum
1100000628	anno centesimo septuagesimo, ablatum est iugum gentium ab israel.	2020-04-18	Liber_I_Machabaeorum
1100000629	et coepit populus israel scribere in tabulis, et gestis publicis, anno primo sub simone summo sacerdote, magno duce, et principe iudaeorum.	2020-04-18	Liber_I_Machabaeorum
1100000630	in diebus illis applicuit simon ad gazam, et circumdedit eam castris, et fecit machinas, et applicuit ad civitatem, et percussit turrem unam, et comprehendit eam.	2020-04-18	Liber_I_Machabaeorum
1100000631	et eruperant qui erant intra machinam in civitatem, et factus est motus magnus in civitate.	2020-04-18	Liber_I_Machabaeorum
1100000632	et ascenderunt qui erant in civitate cum uxoribus et filiis supra murum, scissis tunicis suis, et clamaverunt voce magna, postulantes a simone dextras sibi dari,et dixerunt: non nobis reddas secundum malitias nostras, sed secundum misericordias tuas.	2020-04-18	Liber_I_Machabaeorum
1100000633	et flexus simon, non debellavit eos: eiecit tamen eos de civitate, et mundavit aedes in quibus fuerant simulacra, et tunc intravit in eam cum hymnis benedicens dominum:et eiecta ab ea omni immunditia, collocavit in ea viros qui legem facerent: et munivit eam, et fecit sibi habitationem.	2020-04-18	Liber_I_Machabaeorum
1100000634	qui autem erant in arce ierusalem, prohibebantur egredi et ingredi regionem, et emere ac vendere: et esurierunt valde, et multi ex eis fame perierunt,et clamaverunt ad simonem ut dextras acciperent: et dedit illis: et eiecit eos inde, et mundavit arcem a contaminationibus:et intraverunt in eam tertia et vigesima die secundi mensis, anno centesimo septuagesimo primo, cum laude, et ramis palmarum, et cinyris, et cymbalis, et nablis, et hymnis, et canticis, quia contritus est inimicus magnus ex israel.	2020-04-18	Liber_I_Machabaeorum
1100000635	et constituit ut omnibus annis agerentur dies hi cum laetitia.	2020-04-18	Liber_I_Machabaeorum
1100000636	et munivit montem templi, qui erat secus arcem, et habitavit ibi ipse, et qui cum eo erant.	2020-04-18	Liber_I_Machabaeorum
1100000637	et vidit simon ioannem filium suum, quod fortis praelii vir esset: et posuit eum ducem virtutum universarum: et habitavit in gazaris.	2020-04-18	Liber_I_Machabaeorum
1100000638	caput 14	2020-04-18	Liber_I_Machabaeorum
1100000639	anno centesimo septuagesimo secundo, congregavit rex demetrius exercitum suum, et abiit in mediam ad contrahenda sibi auxilia, ut expugnaret tryphonem.	2020-04-18	Liber_I_Machabaeorum
1100000640	et audivit arsaces rex persidis et mediae, quia intravit demetrius confines suos: et misit unum de principibus suis ut comprehenderet eum vivum, et adduceret eum ad se.	2020-04-18	Liber_I_Machabaeorum
1100000641	et abiit, et percussit castra demetrii: et comprehendit eum, et duxit eum ad arsacem, et posuit eum in custodiam.	2020-04-18	Liber_I_Machabaeorum
1100000642	et siluit omnis terra iuda omnibus diebus simonis, et quaesivit bona genti suae: et placuit illis potestas eius et gloria eius omnibus diebus.	2020-04-18	Liber_I_Machabaeorum
1100000643	et cum omni gloria sua accepit ioppen in portum, et fecit introitum in insulis maris.	2020-04-18	Liber_I_Machabaeorum
1100000644	et dilatavit fines gentis suae, et obtinuit regionem.	2020-04-18	Liber_I_Machabaeorum
1100000645	et congregavit captivitatem multam, et dominatus est gazarae, et bethsurae, et arci: et abstulit immunditias ex ea, et non erat qui resisteret ei.	2020-04-18	Liber_I_Machabaeorum
1100000646	et unusquisque colebat terram suam cum pace: et terra iuda dabat fructus suos, et ligna camporum fructum suum.	2020-04-18	Liber_I_Machabaeorum
1100000647	seniores in plateis sedebant omnes, et de bonis terrae tractabant, et iuvenes induebant se gloriam, et stolas belli.	2020-04-18	Liber_I_Machabaeorum
1100000648	et civitatibus tribuebat alimonias, et constituebat eas ut essent vasa munitionis quoadusque nominatum est nomen gloriae eius usque ad extremum terrae.	2020-04-18	Liber_I_Machabaeorum
1100000649	fecit pacem super terram, et laetatus est israel laetitia magna.	2020-04-18	Liber_I_Machabaeorum
1100000650	et sedit unusquisque sub vite sua, et sub ficulnea sua: et non erat qui eos terreret.	2020-04-18	Liber_I_Machabaeorum
1100000651	defecit impugnans eos super terram: reges contriti sunt in diebus illis.	2020-04-18	Liber_I_Machabaeorum
1100000652	et confirmavit omnes humiles populi sui, et legem exquisivit, et abstulit omnem iniquum et malum:sancta glorificavit, et multiplicavit vasa sanctorum.	2020-04-18	Liber_I_Machabaeorum
1100000653	et auditum est romae quia defunctus esset ionathas, et usque in spartiatas: et contristati sunt valde.	2020-04-18	Liber_I_Machabaeorum
1100000654	ut audierunt autem quod simon frater eius factus esset summus sacerdos loco eius, et ipse obtineret omnem regionem, et civitates in ea,scripserunt ad eum in tabulis aereis, ut renovarent amicitias et societatem quam fecerant cum iuda et cum ionatha, fratribus eius.	2020-04-18	Liber_I_Machabaeorum
1100000655	et lectae sunt in conspectu ecclesiae in ierusalem. 	2020-04-18	Liber_I_Machabaeorum
1100000656	et hoc exemplum epistolarum, quas spartiatae miserunt:spartianorum principes et civitates, simoni sacerdoti magno, et senioribus, et sacerdotibus, et reliquo populo iudaeorum, fratribus, salutem.	2020-04-18	Liber_I_Machabaeorum
1100000657	legati, qui missi sunt ad populum nostrum, nuntiaverunt nobis de vestra gloria, et honore, ac laetitia: et gavisi sumus in introitu eorum.	2020-04-18	Liber_I_Machabaeorum
1100000658	et scripsimus quae ab eis erant dicta in conciliis populi, sic: numenius antiochi, et antipater iasonis filius, legati iudaeorum, venerunt ad nos, renovantes nobiscum amicitiam pristinam.	2020-04-18	Liber_I_Machabaeorum
1100000659	et placuit populo excipere viros gloriose, et ponere exemplum sermonum eorum in segregatis populi libris, ut sit ad memoriam populo spartiatarum. 	2020-04-18	Liber_I_Machabaeorum
1100000660	exemplum autem horum scripsimus simoni magno sacerdoti.	2020-04-18	Liber_I_Machabaeorum
1100000661	post haec autem misit simon numenium romam, habentem clypeum aureum magnum, pondo mnarum mille, ad statuendam cum eis societatem.	2020-04-18	Liber_I_Machabaeorum
1100000662	cum autem audisset populus romanussermones istos, dixerunt: quam gratiarum actionem reddemus simoni, et filiis eius?	2020-04-18	Liber_I_Machabaeorum
1100000663	restituit enim ipse fratres suos, et expugnavit inimicos israel ab eis, et statuerunt ei libertatem, et descripserunt in tabulis aereis, et posuerunt in titulis in monte sion.	2020-04-18	Liber_I_Machabaeorum
1100000664	et hoc est exemplum scripturae: octavadecima die mensis elul, anno centesimo septuagesimo secundo, anno tertio sub simone sacerdote magno in asaramel,in conventu magno sacerdotum, et populi, et principum gentis, et seniorum regionis, nota facta sunt haec: quoniam frequenter facta sunt praelia in regione nostra,simon autem mathathiae filius, ex filiis iarib, et fratres eius, dederunt se periculo, et restiterunt adversariis gentis suae, ut starent sancta ipsorum, et lex: et gloria magna glorificaverunt gentem suam.	2020-04-18	Liber_I_Machabaeorum
1100000665	et congregavit ionathas gentem suam, et factus est illis sacerdos magnus, et appositus est ad populum suum.	2020-04-18	Liber_I_Machabaeorum
1100000666	et voluerunt inimici eorum calcare et atterere regionem ipsorum, et extendere manus in sancta eorum.	2020-04-18	Liber_I_Machabaeorum
1100000667	tunc restitit simon, et pugnavit pro gente sua, et erogavit pecunias multas, et armavit viros virtutis gentis suae, et dedit illis stipendia:et munivit civitates iudaeae, et bethsuram, quae erat in finibus iudaeae, ubi erant arma hostium antea: et posuit illic praesidium viros iudaeos.	2020-04-18	Liber_I_Machabaeorum
1100000668	et ioppen munivit, quae erat ad mare, et gazaram, quae est in finibus azoti, in qua hostes antea habitabant: et collocavit illic iudaeos, et quaecumque apta erant ad correptionem eorum, posuit in eis.	2020-04-18	Liber_I_Machabaeorum
1100000669	et vidit populus actum simonis, et gloriam quam cogitabat facere genti suae, et posuerunt eum ducem suum, et principem sacerdotum, eo quod ipse fecerat haec omnia, et iustitiam, et fidem, quam conservavit genti suae, et exquisivit omni modo exaltare populum suum.	2020-04-18	Liber_I_Machabaeorum
1100000670	et in diebus eius prosperatum est in manibus eius, ut tollerentur gentes de regione ipsorum, et qui in civitate david erant, in ierusalem in arce, de qua procedebant, et contaminabant omnia quae in circuitu sanctorum sunt, et inferebant plagam magnam castitati:et collocavit in ea viros iudaeos ad tutamentum regionis, et civitatis, et exaltavit muros ierusalem.	2020-04-18	Liber_I_Machabaeorum
1100000671	et rex demetrius statuit illi summum sacerdotium.	2020-04-18	Liber_I_Machabaeorum
1100000672	secundum haec fecit eum amicum suum, et glorificavit eum gloria magna.	2020-04-18	Liber_I_Machabaeorum
1100000673	audivit enim quod appellati sunt iudaei a romanis amici, et socii, et fratres, et quia susceperunt legatos simonis gloriose,et quia iudaei et sacerdotes eorum consenserunt eum esse ducem suum, et summum sacerdotem in aeternum, donec surgat propheta fidelis:et ut sit super eos dux, et ut cura esset illi pro sanctis, et ut constitueret praepositos super opera eorum, et super regionem, et super arma, et super praesidia:et cura sit illi de sanctis: et ut audiatur ab omnibus, et scribantur in nomine eius omnes conscriptiones in regione: et ut operiatur purpura et auro:et ne liceat ulli ex populo et ex sacerdotibus irritum facere aliquid horum, et contradicere his quae ab eo dicuntur, aut convocare conventum in regione sine ipso, et vestiri purpura, et uti fibula aurea:qui autem fecerit extra haec, aut irritum fecerit aliquid horum, reus erit.	2020-04-18	Liber_I_Machabaeorum
1100000674	et complacuit omni populo statuere simonem, et facere secundum verba ista.	2020-04-18	Liber_I_Machabaeorum
1100000675	et suscepit simon, et placuit ei ut summo sacerdotio fungeretur, et esset dux et princeps gentis iudaeorum, et sacerdotum, et praeesset omnibus.	2020-04-18	Liber_I_Machabaeorum
1100000676	et scripturam istam dixerunt ponere in tabulis aereis, et ponere eas in peribolo sanctorum, in loco celebri:exemplum autem eorum ponere in aerario, ut habeat simon, et filii eius.	2020-04-18	Liber_I_Machabaeorum
1100000677	caput 15	2020-04-18	Liber_I_Machabaeorum
1100000678	et misit rex antiochus filius demetrii epistolas ab insulis maris simoni sacerdoti, et principi gentis iudaeorum, et universae genti:et erant continentes hunc modum: rex antiochus simoni sacerdoti magno, et genti iudaeorum salutem.	2020-04-18	Liber_I_Machabaeorum
1100000679	quoniam quidem pestilentes obtinuerunt regnum patrum nostrorum, volo autem vendicare regnum, et restituere illud sicut erat antea: et electam feci multitudinem exercitus, et feci naves bellicas.	2020-04-18	Liber_I_Machabaeorum
1100000680	volo autem procedere per regionem ut ulciscar in eos, qui corruperunt regionem nostram, et qui desolaverunt civitates multas in regno meo.	2020-04-18	Liber_I_Machabaeorum
1100000681	nunc ergo statuo tibi omnes oblationes, quas remiserunt tibi ante me omnes reges, et quaecumque alia dona remiserunt tibi:et permitto tibi facere percussuram proprii numismatis in regione tua:ierusalem autem sanctam esse, et liberam: et omnia arma, quae fabricata sunt, et praesidia, quae construxisti, quae tenes, maneant tibi.	2020-04-18	Liber_I_Machabaeorum
1100000682	et omne debitum regis, et quae futura sunt regi, ex hoc et in totum tempus remittuntur tibi.	2020-04-18	Liber_I_Machabaeorum
1100000683	cum autem obtinuerimus regnum nostrum, glorificabimus te, et gentem tuam, et templum, gloria magna, ita ut manifestetur gloria vestra in universa terra.	2020-04-18	Liber_I_Machabaeorum
1100000684	anno centesimo septuagesimo quarto exiit antiochus in terram patrum suorum, et convenerunt ad eum omnes exercitus, ita ut pauci relicti essent cum tryphone.	2020-04-18	Liber_I_Machabaeorum
1100000685	et insecutus est eum antiochus rex, et venit doram fugiens per maritimam:sciebat enim quod congregata sunt mala in eum, et reliquit eum exercitus:et applicuit antiochus super doram cum centum viginti millibus virorum belligeratorum, et octo millibus equitum:et circuivit civitatem, et naves a mari accesserunt: et vexabant civitatem a terra et mari, et neminem sinebant ingredi vel egredi.	2020-04-18	Liber_I_Machabaeorum
1100000686	venit autem numenius, et qui cum eo fuerant, ab urbe roma, habentes epistolas regibus et regionibus scriptas, in quibus continebantur haec:lucius consul romanorum, ptolemaeo regi salutem.	2020-04-18	Liber_I_Machabaeorum
1100000687	legati iudaeorum venerunt ad nos amici nostri, renovantes pristinam amicitiam et societatem, missi a simone principe sacerdotum et populo iudaeorum.	2020-04-18	Liber_I_Machabaeorum
1100000688	attulerunt autem et clypeum aureum mnarum mille.	2020-04-18	Liber_I_Machabaeorum
1100000689	placuit itaque nobis scribere regibus et regionibus, ut non inferant illis mala, neque impugnent eos, et civitates eorum, et regiones eorum: et ut non ferant auxilium pugnantibus adversus eos.	2020-04-18	Liber_I_Machabaeorum
1100000690	visum autem est nobis accipere ab eis clypeum.	2020-04-18	Liber_I_Machabaeorum
1100000691	si qui ergo pestilentes refugerunt de regione ipsorum ad vos, tradite eos simoni principi sacerdotum, ut vindicet in eos secundum legem suam.	2020-04-18	Liber_I_Machabaeorum
1100000692	haec eadem scripta sunt demetrio regi, et attalo, et ariarathi, et arsaci,et in omnes regiones: et lampsaco, et spartiatis, et in delum, et in myndum, et in sicyonem, et in cariam, et in samum, et in pamphyliam, et in lyciam, et in alicarnassum, et in coo, et in siden, et in aradon, et in rhodum, et in phaselidem, et in gortynam, et gnidum, et cyprum, et cyrenen.	2020-04-18	Liber_I_Machabaeorum
1100000693	exemplum autem eorum scripserunt simoni principi sacerdotum, et populo iudaeorum.	2020-04-18	Liber_I_Machabaeorum
1100000694	antiochus autem rex applicuit castra in doram secundo, admovens ei semper manus, et machinas faciens: et conclusit tryphonem, ne procederet:et misit ad eum simon duo millia virorum electorum in auxilium, et argentum, et aurum, et vasa copiosa:et noluit ea accipere, sed rupit omnia, quae pactus est cum eo antea, et alienavit se ab eo.	2020-04-18	Liber_I_Machabaeorum
1100000695	et misit ad eum athenobium unum de amicis suis, ut tractaret cum ipso, dicens: vos tenetis ioppen, et gazaram, et arcem, quae est in ierusalem, civitates regni mei:fines earum desolastis, et fecistis plagam magnam in terra, et dominati estis per loca multa in regno meo.	2020-04-18	Liber_I_Machabaeorum
1100000696	nunc ergo tradite civitates quas occupastis, et tributa locorum in quibus dominati estis extra fines iudaeae:sin autem, date pro illis quingenta talenta argenti, et exterminii, quod exterminastis, et tributorum civitatum alia talenta quingenta: sin autem, veniemus, et expugnabimus vos.	2020-04-18	Liber_I_Machabaeorum
1100000697	et venit athenobius amicus regis in ierusalem, et vidit gloriam simonis, et claritatem in auro, et argento, et apparatum copiosum: et obstupuit, et retulit ei verba regis.	2020-04-18	Liber_I_Machabaeorum
1100000698	et respondit ei simon, et dixit ei: neque alienam terram sumpsimus, neque aliena detinemus: sed haereditatem patrum nostrorum, quae iniuste ab inimicis nostris aliquo tempore possessa est.	2020-04-18	Liber_I_Machabaeorum
1100000699	nos vero tempus habentes, vindicamus haereditatem patrum nostrorum.	2020-04-18	Liber_I_Machabaeorum
1100000700	nam de ioppe et gazara quae expostulas, ipsi faciebant in populo plagam magnam, et in regione nostra: horum damus talenta centum. 	2020-04-18	Liber_I_Machabaeorum
1100000701	et non respondit ei athenobius verbum.	2020-04-18	Liber_I_Machabaeorum
1100000702	reversus autem cum ira ad regem, renuntiavit ei verba ista, et gloriam simonis, et universa quae vidit, et iratus est rex ira magna.	2020-04-18	Liber_I_Machabaeorum
1100000703	tryphon autem fugit navi in orthosiada.	2020-04-18	Liber_I_Machabaeorum
1100000704	et constituit rex cendebaeum ducem maritimum, et exercitum peditum et equitum dedit illi.	2020-04-18	Liber_I_Machabaeorum
1100000705	et mandavit illi movere castra contra faciem iudaeae: et mandavit ei aedificare gedorem, et obstruere portas civitatis, et debellare populum. 	2020-04-18	Liber_I_Machabaeorum
1100000706	rex autem persequebatur typhonem.	2020-04-18	Liber_I_Machabaeorum
1100000707	et pervenit cendebaeus iamniam, et coepit irritare plebem, et conculcare iudaeam, et captivare populum, et interficere, et aedificare gedorem.	2020-04-18	Liber_I_Machabaeorum
1100000708	et collocavit illic equites et exercitum, ut egressi perambularent viam iudaeae, sicut constituit ei rex.	2020-04-18	Liber_I_Machabaeorum
1100000709	caput 16	2020-04-18	Liber_I_Machabaeorum
1100000710	et ascendit ioannes de gazaris, et nuntiavit simoni patri suo quae fecit cendebaeus in populo ipsorum.	2020-04-18	Liber_I_Machabaeorum
1100000711	et vocavit simon duos filios seniores, iudam et ioannem, et ait illis: ego, et fratres mei, et domus patris mei expugnavimus hostes israel ab adolescentia usque in hunc diem: et prosperatum est in manibus nostris liberare israel aliquoties.	2020-04-18	Liber_I_Machabaeorum
1100000712	nunc autem senui: sed estote loco meo, et fratres mei, et egressi pugnate pro gente nostra: auxilium vero de caelo vobiscum sit.	2020-04-18	Liber_I_Machabaeorum
1100000713	et elegit de regione viginti millia virorum belligeratorum, et equites: et profecti sunt ad cendebaeum, et dormierunt in modin.	2020-04-18	Liber_I_Machabaeorum
1100000714	et surrexerunt mane, et abierunt in campum: et ecce exercitus copiosus in obviam illis peditum et equitum: et fluvius torrens erat inter medium ipsorum.	2020-04-18	Liber_I_Machabaeorum
1100000715	et admovit castra contra faciem eorum ipse et populus eius, et vidit populum trepidantem ad transfretandum torrentem: et transfretavit primus, et viderunt eum viri, et transierunt post eum.	2020-04-18	Liber_I_Machabaeorum
1100000716	et divisit populum et equites in medio peditum: erat autem equitatus adversariorum copiosus nimis.	2020-04-18	Liber_I_Machabaeorum
1100000717	et exclamaverunt sacris tubis, et in fugam conversus est cendebaeus et castra eius: et ceciderunt ex eis multi vulnerati: residui autem in munitionem fugerunt.	2020-04-18	Liber_I_Machabaeorum
1100000718	tunc vulneratus est iudas frater ioannis: ioannes autem insecutus est eos, donec venit cedronem, quam aedificavit:et fugerunt usque ad turres, quae erant in agris azoti, et succendit eas igni. 	2020-04-18	Liber_I_Machabaeorum
1100000719	et ceciderunt ex illis duo millia virorum, et reversus est in iudaeam in pace.	2020-04-18	Liber_I_Machabaeorum
1100000720	et ptolemaeus filius abobi constitutus erat dux in campo iericho, et habebat argentum et aurum multum:erat enim gener summi sacerdotis.	2020-04-18	Liber_I_Machabaeorum
1100000721	et exaltatum est cor eius, et volebat obtinere regionem, et cogitabat dolum adversus simonem et filios eius, ut tolleret eos.	2020-04-18	Liber_I_Machabaeorum
1100000722	simon autem, perambulans civitates quae erant in regione iudaeae, et sollicitudinem gerens earum, descendit in iericho ipse, et mathathias filius eius, et iudas, anno centesimo septuagesimo septimo, mense undecimo: hic est mensis sabath.	2020-04-18	Liber_I_Machabaeorum
1100000723	et suscepit eos filius abobi in munitiunculam, quae vocatur doch, cum dolo, quam aedificavit: et fecit eis convivium magnum, et abscondit illic viros.	2020-04-18	Liber_I_Machabaeorum
1100000724	et cum inebriatus esset simon et filii eius, surrexit ptolemaeus cum suis, et sumpserunt arma sua, et intraverunt in convivium: et occiderunt eum, et duos filios eius, et quosdam pueros eius:et fecit deceptionem magnam in israel, et reddidit mala pro bonis.	2020-04-18	Liber_I_Machabaeorum
1100000725	et scripsit haec ptolemaeus, et misit regi ut mitteret ei exercitum in auxilium, et traderet ei regionem, et civitates eorum, et tributa.	2020-04-18	Liber_I_Machabaeorum
1100000726	et misit alios in gazaram tollere ioannem: et tribunis misit epistolas, ut venirent ad se, et daret eis argentum, et aurum, et dona.	2020-04-18	Liber_I_Machabaeorum
1100000727	et alios misit occupare ierusalem et montem templi.	2020-04-18	Liber_I_Machabaeorum
1100000728	et praecurrens quidam, nuntiavit ioanni in gazara quia periit pater eius et fratres eius, et quia misit te quoque interfici.	2020-04-18	Liber_I_Machabaeorum
1100000729	ut audivit autem, vehementer expavit: et comprehendit viros, qui venerant perdere eum, et occidit eos: cognovit enim quia quaerebant eum perdere.	2020-04-18	Liber_I_Machabaeorum
1100000730	et cetera sermonum ioannis, et bellorum eius, et bonarum virtutum, quibus fortiter gessit, et aedificii murorum, quos exstruxit, et rerum gestarum eius:ecce haec scripta sunt in libro dierum sacerdotii eius, ex quo factus est princeps sacerdotum post patrem suum.	2020-04-18	Liber_I_Machabaeorum
