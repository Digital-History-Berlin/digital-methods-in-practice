1100000001	epistola b. pauli apostoli ad thessalonicenses secunda	2020-04-18	Epistola_B_Pauli_Apostoli_ad_Thessalonicenses_Secunda
1100000002	caput 1	2020-04-18	Epistola_B_Pauli_Apostoli_ad_Thessalonicenses_Secunda
1100000003	paulus, et sylvanus, et timotheus, ecclesiae thessalonicensium in deo patre nostro, et domino iesu christo.	2020-04-18	Epistola_B_Pauli_Apostoli_ad_Thessalonicenses_Secunda
1100000004	gratia vobis, et pax a deo patre nostro, et domino iesu christo.	2020-04-18	Epistola_B_Pauli_Apostoli_ad_Thessalonicenses_Secunda
1100000005	gratias agere debemus semper deo pro vobis, fratres, ita ut dignum est, quoniam supercrescit fides vestra, et abundat caritas uniuscuiusque vestrum in invicem:ita ut et nos ipsi in vobis gloriemur in ecclesiis dei, pro patientia vestra, et fide, et in omnibus persecutionibus vestris, et tribulationibus, quas sustinetisin exemplum iusti iudicii dei, ut digni habeamini in regno dei, pro quo et patimini.	2020-04-18	Epistola_B_Pauli_Apostoli_ad_Thessalonicenses_Secunda
1100000006	si tamen iustum est apud deum retribuere tribulationem iis qui vos tribulant:et vobis, qui tribulamini, requiem nobiscum in revelatione domini iesu de caelo cum angelis virtutis eius,in flamma ignis dantis vindictam iis qui non noverunt deum, et qui non obediunt evangelio domini nostri iesu christi,qui poenas dabunt in interitu aeternas a facie domini, et a gloria virtutis eius:cum venerit glorificari in sanctis suis, et admirabilis fieri in omnibus, qui crediderunt, quia creditum est testimonium nostrum super vos in die illo.	2020-04-18	Epistola_B_Pauli_Apostoli_ad_Thessalonicenses_Secunda
1100000007	in quo etiam oramus semper pro vobis: ut dignetur vos vocatione sua deus noster, et impleat omnem voluntatem bonitatis, et opus fidei in virtute,ut clarificetur nomen domini nostri iesu christi in vobis, et vos in illo secundum gratiam dei nostri, et domini iesu christi.	2020-04-18	Epistola_B_Pauli_Apostoli_ad_Thessalonicenses_Secunda
1100000008	caput 2	2020-04-18	Epistola_B_Pauli_Apostoli_ad_Thessalonicenses_Secunda
1100000009	rogamus autem vos, fratres, per adventum domini nostri iesu christi, et nostrae congregationis in ipsum:ut non cito moveamini a vestro sensu, neque terreamini, neque per spiritum, neque per sermonem, neque per epistolam tamquam per nos missam, quasi instet dies domini.	2020-04-18	Epistola_B_Pauli_Apostoli_ad_Thessalonicenses_Secunda
1100000010	ne quis vos seducat ullo modo: quoniam nisi venerit discessio primum, et revelatus fuerit homo peccati filius perditionis,qui adversatur, et extollitur supra omne, quod dicitur deus, aut quod colitur, ita ut in templo dei sedeat ostendens se tamquam sit deus.	2020-04-18	Epistola_B_Pauli_Apostoli_ad_Thessalonicenses_Secunda
1100000011	non retinetis quod cum adhuc essem apud vos, haec dicebam vobis?	2020-04-18	Epistola_B_Pauli_Apostoli_ad_Thessalonicenses_Secunda
1100000012	et nunc quid detineat scitis, ut reveletur in suo tempore.	2020-04-18	Epistola_B_Pauli_Apostoli_ad_Thessalonicenses_Secunda
1100000013	nam mysterium iam operatur iniquitatis: tantum ut qui tenet nunc, teneat, donec de medio fiat.	2020-04-18	Epistola_B_Pauli_Apostoli_ad_Thessalonicenses_Secunda
1100000014	et tunc revelabitur ille iniquus, quem dominus iesus interficiet spiritu oris sui, et destruet illustratione adventus sui eum:cuius est adventus secundum operationem satanae in omni virtute, et signis, et prodigiis mendacibus,et in omni seductione iniquitatis iis qui pereunt: eo quod caritatem veritatis non receperunt ut salvi fierent.	2020-04-18	Epistola_B_Pauli_Apostoli_ad_Thessalonicenses_Secunda
1100000015	ideo mittet illis deus operationem erroris ut credant mendacio,ut iudicentur omnes qui non crediderunt veritati, sed consenserunt iniquitati.	2020-04-18	Epistola_B_Pauli_Apostoli_ad_Thessalonicenses_Secunda
1100000016	nos autem debemus gratias agere deo semper pro vobis, fratres dilecti a deo, quod elegerit vos deus primitias in salutem in sanctificatione spiritus, et in fide veritatis:in qua et vocavit vos per evangelium nostrum in acquisitionem gloriae domini nostri iesu christi.	2020-04-18	Epistola_B_Pauli_Apostoli_ad_Thessalonicenses_Secunda
1100000017	itaque fratres, state: et tenete traditiones, quas didicistis, sive per sermonem, sive per epistolam nostram.	2020-04-18	Epistola_B_Pauli_Apostoli_ad_Thessalonicenses_Secunda
1100000018	ipse autem dominus noster iesus christus, et deus et pater noster, qui dilexit nos, et dedit consolationem aeternam, et spem bonam in gratia,exhortetur corda vestra, et confirmet in omni opere et sermone bono.	2020-04-18	Epistola_B_Pauli_Apostoli_ad_Thessalonicenses_Secunda
1100000019	caput 3	2020-04-18	Epistola_B_Pauli_Apostoli_ad_Thessalonicenses_Secunda
1100000020	de cetero fratres, orate pro nobis ut sermo dei currat, et clarificetur, sicut et apud vos:et ut liberemur ab importunis, et malis hominibus: non enim omnium est fides.	2020-04-18	Epistola_B_Pauli_Apostoli_ad_Thessalonicenses_Secunda
1100000021	fidelis autem deus est, qui confirmabit vos, et custodiet a malo.	2020-04-18	Epistola_B_Pauli_Apostoli_ad_Thessalonicenses_Secunda
1100000022	confidimus autem de vobis, in domino, quoniam quae praecepimus, et facitis, et facietis.	2020-04-18	Epistola_B_Pauli_Apostoli_ad_Thessalonicenses_Secunda
1100000023	dominus autem dirigat corda vestra in caritate dei, et patientia christi.	2020-04-18	Epistola_B_Pauli_Apostoli_ad_Thessalonicenses_Secunda
1100000024	denuntiamus autem vobis, fratres, in nomine domini nostri iesu christi, ut subtrahatis vos ab omni fratre ambulante inordinate, et non secundum traditionem, quam acceperunt a nobis.	2020-04-18	Epistola_B_Pauli_Apostoli_ad_Thessalonicenses_Secunda
1100000025	ipsi enim scitis quemadmodum oporteat imitari nos: quoniam non inquieti fuimus inter vos:neque gratis panem manducavimus ab aliquo, sed in labore, et in fatigatione, nocte et die operantes, ne quem vestrum gravaremus.	2020-04-18	Epistola_B_Pauli_Apostoli_ad_Thessalonicenses_Secunda
1100000026	non quasi non habuerimus potestatem, sed ut nosmetipsos formam daremus vobis ad imitandum nos.	2020-04-18	Epistola_B_Pauli_Apostoli_ad_Thessalonicenses_Secunda
1100000027	nam et cum essemus apud vos, hoc denuntiabamus vobis: quoniam si quis non vult operari, nec manducet.	2020-04-18	Epistola_B_Pauli_Apostoli_ad_Thessalonicenses_Secunda
1100000028	audivimus enim inter vos quosdam ambulare inquiete, nihil operantes, sed curiose agentes.	2020-04-18	Epistola_B_Pauli_Apostoli_ad_Thessalonicenses_Secunda
1100000029	iis autem, qui eiusmodi sunt, denuntiemus, et obsecramus in domino iesu christo, ut cum silentio operantes, suum panem manducent.	2020-04-18	Epistola_B_Pauli_Apostoli_ad_Thessalonicenses_Secunda
1100000030	vos autem, fratres, nolite deficere benefacientes.	2020-04-18	Epistola_B_Pauli_Apostoli_ad_Thessalonicenses_Secunda
1100000031	quod si quis non obedit verbo nostro per epistolam, hunc notate, et ne commisceamini cum illo ut confundatur:et nolite quasi inimicum existimare, sed corripite ut fratrem.	2020-04-18	Epistola_B_Pauli_Apostoli_ad_Thessalonicenses_Secunda
1100000032	ipse autem dominus pacis det vobis pacem sempiternam in omni loco. 	2020-04-18	Epistola_B_Pauli_Apostoli_ad_Thessalonicenses_Secunda
1100000033	dominus sit cum omnibus vobis.	2020-04-18	Epistola_B_Pauli_Apostoli_ad_Thessalonicenses_Secunda
1100000034	salutatio, mea manu pauli: quod est signum in omni epistola, ita scribo.	2020-04-18	Epistola_B_Pauli_Apostoli_ad_Thessalonicenses_Secunda
1100000035	gratia domini nostri iesu christi cum omnibus vobis. 	2020-04-18	Epistola_B_Pauli_Apostoli_ad_Thessalonicenses_Secunda
1100000036	amen.	2020-04-18	Epistola_B_Pauli_Apostoli_ad_Thessalonicenses_Secunda
