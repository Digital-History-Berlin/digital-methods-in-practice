1100000001	epistola b. petri apostoli secunda	2020-04-18	Epistola_B_Petri_Apostoli_Secunda
1100000002	caput 1	2020-04-18	Epistola_B_Petri_Apostoli_Secunda
1100000003	simon petrus, servus et apostolus iesu christi, iis qui coaequalem nobiscum sortiti sunt fidem in iustitia dei nostri, et salvatoris iesu christi.	2020-04-18	Epistola_B_Petri_Apostoli_Secunda
1100000004	gratia vobis, et pax adimpleatur in cognitione dei, et christi iesu domini nostri:quomodo omnia nobis divinae virtutis suae, quae ad vitam et pietatem donata sunt, per cognitionem eius, qui vocavit nos propria gloria, et virtute,per quem maxima, et pretiosa nobis promissa donavit: ut per haec efficiamini divinae consortes naturae: fugientes eius, quae in mundo est, concupiscentiae corruptionem.	2020-04-18	Epistola_B_Petri_Apostoli_Secunda
1100000005	vos autem curam omnem subinferentes, ministrate in fide vestra virtutem, in virtute autem scientiam,in scientia autem abstinentiam, in abstinentia autem patientiam, in patientia autem pietatem,in pietate autem amorem fraternitatis, in amore autem fraternitatis caritatem.	2020-04-18	Epistola_B_Petri_Apostoli_Secunda
1100000006	haec enim si vobiscum adsint, et superent, non vacuos nec sine fructu vos constituent in domini nostri iesu christi cognitione.	2020-04-18	Epistola_B_Petri_Apostoli_Secunda
1100000007	cui enim non praesto sunt haec, caecus est, et manu tentans, oblivionem accipiens purgationis veterum suorum delictorum.	2020-04-18	Epistola_B_Petri_Apostoli_Secunda
1100000008	quapropter fratres, magis satagite ut per bona opera certam vestram vocationem, et electionem faciatis: haec enim facientes, non peccabitis aliquando.	2020-04-18	Epistola_B_Petri_Apostoli_Secunda
1100000009	sic enim abundanter ministrabitur vobis introitus in aeternum regnum domini nostri et salvatoris iesu christi.	2020-04-18	Epistola_B_Petri_Apostoli_Secunda
1100000010	propter quod incipiam vos semper commonere de his: et quidem scientes et confirmatos vos in praesenti veritate.	2020-04-18	Epistola_B_Petri_Apostoli_Secunda
1100000011	iustum autem arbitror quamdiu sum in hoc tabernaculo, suscitare vos in commonitione:certus quod velox est depositio tabernaculi mei secundum quod et dominus noster iesus christus significavit mihi.	2020-04-18	Epistola_B_Petri_Apostoli_Secunda
1100000012	dabo autem operam et frequenter habere vos post obitum meum, ut horum memoriam faciatis.	2020-04-18	Epistola_B_Petri_Apostoli_Secunda
1100000013	non enim doctas fabulas secuti notam fecimus vobis domini nostri iesu christi virtutem et praesentiam: sed speculatores facti illius magnitudinis.	2020-04-18	Epistola_B_Petri_Apostoli_Secunda
1100000014	accipiens enim a deo patre honorem et gloriam, voce delapsa ad eum huiuscemodi a magnifica gloria: hic est filius meus dilectus, in quo mihi complacui, ipsum audite.	2020-04-18	Epistola_B_Petri_Apostoli_Secunda
1100000015	et hanc vocem nos audivimus de caelo allatam, cum essemus cum ipso in monte sancto.	2020-04-18	Epistola_B_Petri_Apostoli_Secunda
1100000016	et habemus firmiorem propheticum sermonem: cui benefacitis attendentes quasi lucernae lucenti in caliginoso loco donec dies elucescat, et lucifer oriatur in cordibus vestris:hoc primum intelligentes quod omnis prophetia scripturae propria interpretatione non fit.	2020-04-18	Epistola_B_Petri_Apostoli_Secunda
1100000017	non enim voluntate humana allata est aliquando prophetia: sed spiritu sancto inspirati, locuti sunt sancti dei homines.	2020-04-18	Epistola_B_Petri_Apostoli_Secunda
1100000018	caput 2	2020-04-18	Epistola_B_Petri_Apostoli_Secunda
1100000019	fuerunt vero et pseudoprophetae in populo, sicut et in vobis erunt magistri mendaces, qui introducent sectas perditionis: et eum qui emit eos, dominum negant, superducentes sibi celerem perditionem.	2020-04-18	Epistola_B_Petri_Apostoli_Secunda
1100000020	et multi sequentur eorum luxurias, per quos via veritatis blasphemabitur:et in avaritia fictis verbis de vobis negotiabuntur: quibus iudicium iam olim non cessat: et perditio eorum non dormitat.	2020-04-18	Epistola_B_Petri_Apostoli_Secunda
1100000021	si enim deus angelis peccantibus non pepercit, sed rudentibus inferni detractos in tartarum tradidit cruciandos, in iudicium reservari.	2020-04-18	Epistola_B_Petri_Apostoli_Secunda
1100000022	et originali mundo non pepercit, sed octavum noe iustitiae praeconem custodivit, diluvium mundo impiorum inducens.	2020-04-18	Epistola_B_Petri_Apostoli_Secunda
1100000023	et civitates sodomorum et gomorrhaeorum in cinerem redigens, eversione damnavit: exemplum eorum, qui impie acturi sunt, ponens:et iustum lot oppressum a nefandorum iniuria, ac luxuriosa conversatione eripuit:aspectu enim, et auditu iustus erat: habitans apud eos, qui de die in diem animam iustam iniquis operibus cruciabant.	2020-04-18	Epistola_B_Petri_Apostoli_Secunda
1100000024	novit dominus pios de tentatione eripere: iniquos vero in diem iudicii reservare cruciandos.	2020-04-18	Epistola_B_Petri_Apostoli_Secunda
1100000025	magis autem eos, qui post carnem in concupiscentia immunditiae ambulant, dominationemque contemnunt, audaces, sibi placentes, sectas non metuunt introducere blasphemantes:ubi angeli fortitudine, et virtute cum sint maiores, non portant adversum se execrabile iudicium.	2020-04-18	Epistola_B_Petri_Apostoli_Secunda
1100000026	hi vero velut irrationabilia pecora, naturaliter in captionem, et in perniciem in his quae ignorant blasphemantes in corruptione sua peribunt,percipientes mercedem iniustitiae, voluptatem existimantes diei delicias: coinquinationes, et maculae deliciis affluentes, in conviviis suis luxuriantes vobiscum,oculos habentes plenos adulterii, et incessabilis delicti. 	2020-04-18	Epistola_B_Petri_Apostoli_Secunda
1100000027	pellicientes animas instabiles, cor exercitatum avaritia habentes, maledictionis filii:derelinquentes rectam viam erraverunt, secuti viam balaam ex bosor, qui mercedem iniquitatis amavit:correptionem vero habuit suae vesaniae: subiugale mutum animal, hominis voce loquens, prohibuit prophetae insipientiam.	2020-04-18	Epistola_B_Petri_Apostoli_Secunda
1100000028	hi sunt fontes sine aqua, et nebulae turbinibus exagitatae, quibus caligo tenebrarum reservatur.	2020-04-18	Epistola_B_Petri_Apostoli_Secunda
1100000029	superba enim vanitatis loquentes, pelliciunt in desideriis carnis luxuriae eos, qui paululum effugiunt, qui in errore conversantur:libertatem illis promittentes, cum ipsi servi sint corruptionem: a quo enim quis superatus est, huius et servus est.	2020-04-18	Epistola_B_Petri_Apostoli_Secunda
1100000030	si enim refugientes coinquinationes mundi in cognitione domini nostri, et salvatoris iesu christi, his rursus implicati superantur: facta sunt eis posteriora deteriora prioribus.	2020-04-18	Epistola_B_Petri_Apostoli_Secunda
1100000031	melius enim erat illis non cognoscere viam iustitiae, quam post agnitionem, retrorsum converti ab eo, quod illis traditum est, sancto mandato.	2020-04-18	Epistola_B_Petri_Apostoli_Secunda
1100000032	contigit enim eis illud veri proverbii: canis reversus ad suum vomitum: et, sus lota in volutabro luti.	2020-04-18	Epistola_B_Petri_Apostoli_Secunda
1100000033	caput 3	2020-04-18	Epistola_B_Petri_Apostoli_Secunda
1100000034	hanc ecce vobis, carissimi, secundam scribo epistolam, in quibus vestram excito in commonitione sinceram mentem:ut memores sitis eorum, quae praedixi, verborum, a sanctis prophetis et apostolorum vestrorum, praeceptorum domini et salvatoris.	2020-04-18	Epistola_B_Petri_Apostoli_Secunda
1100000035	hoc primum scientes, quod venient in novissimis diebus in deceptione illusores, iuxta proprias concupiscentias ambulantes,dicentes: ubi est promissio, aut adventus eius? 	2020-04-18	Epistola_B_Petri_Apostoli_Secunda
1100000036	ex quo enim patres dormierunt, omnia sic perseverant ab initio creaturae.	2020-04-18	Epistola_B_Petri_Apostoli_Secunda
1100000037	latet enim eos hoc volentes, quod caeli erant prius, et terra de aqua, et per aquam consistens dei verbo:per quae, ille tunc mundus aqua inundatus, periit.	2020-04-18	Epistola_B_Petri_Apostoli_Secunda
1100000038	caeli autem, qui nunc sunt, et terra eodem verbo repositi sunt, igni reservati in diem iudicii, et perditionis impiorum hominum.	2020-04-18	Epistola_B_Petri_Apostoli_Secunda
1100000039	unum vero hoc non lateat vos, carissimi, quia unus dies apud dominum sicut mille anni, et mille anni sicut dies unus.	2020-04-18	Epistola_B_Petri_Apostoli_Secunda
1100000040	non tardat dominus promissionem suam, sicut quidam existimant: sed patienter agit propter vos, nolens aliquos perire, sed omnes ad poenitentiam reverti.	2020-04-18	Epistola_B_Petri_Apostoli_Secunda
1100000041	adveniet autem dies domini ut fur: in quo caeli magno impetu transient, elementa vero calore solventur, terra autem et quae in ipsa sunt opera, exurentur.	2020-04-18	Epistola_B_Petri_Apostoli_Secunda
1100000042	cum igitur haec omnia dissolvenda sunt, quales oportet vos esse in sanctis conversationibus, et pietatibus,exspectantes, et properantes in adventum diei domini, per quem caeli ardentes solventur, et elementa ignis ardore tabescent?	2020-04-18	Epistola_B_Petri_Apostoli_Secunda
1100000043	novos vero caelos, et novam terram secundum promissa ipsius exspectamus, in quibus iustitia habitat.	2020-04-18	Epistola_B_Petri_Apostoli_Secunda
1100000044	propter quod, carissimi, haec exspectantes, satagite immaculati, et inviolati ei inveniri in pace:et domini nostri longanimitatem, salutem arbitremini: sicut et carissimus frater noster paulus secundum datam sibi sapientiam scripsit vobis,sicut et omnibus epistolis, loquens in eis de his in quibus sunt quaedam difficilia intellectu, quae indocti et instabiles depravant, sicut et ceteras scripturas, ad suam ipsorum perditionem.	2020-04-18	Epistola_B_Petri_Apostoli_Secunda
1100000045	vos igitur fratres, praescientes custodite, ne insipientium errore traducti excidatis a propria firmitate:crescite vero in gratia, et in cognitione domini nostri, et salvatoris iesu christi. 	2020-04-18	Epistola_B_Petri_Apostoli_Secunda
1100000046	ipsi gloria et nunc, et in diem aeternitatis. 	2020-04-18	Epistola_B_Petri_Apostoli_Secunda
1100000047	amen.	2020-04-18	Epistola_B_Petri_Apostoli_Secunda
